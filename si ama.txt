si ama ay may ugaling kanyang kanya isang dahilan upang siya ay maging malimit na paksa ng usapan. at sa mga usapan tungkol sa kanya na narinig ko, narinig ko mula kay ina, mula sa mga kapatid ni ama, mula sa mga kapitbahay, mula kung kani kanino ay para ko na ring nasaksihan ang buhay niya na hindi ko nasaksihan. nalaman ko halimbawa, na si ama ay nakatapos ng pitong grado, isang katangiang maipagmamalaki na kung iisiping siya ay nag aral sa panahong bihirang-bihira ang may hilig mag-aral. ipinanganak siya nang taong si rizal ay barilin sa luneta. alam ko pati ang pagkakapangasawahan nila ni ina. labindalawang taon ang katandaan ni ama kay ina. ewan ko kung bakit sa kabila ng malaking katandaan niya kay ina ay nagustuhan siya ni ina, ngunit alam ko kung bakit lumagpas siya sa akmang gulang ng pag-aasawa. panganay siya sa pitong magkakapatid, maaga silang naulila sa ama, at natural, mangyari pa, na siya ang magdala ng pamilya. nang may kumikita na sa mga kapatid niya ay saka pa lamang siya nakaisip mag-asawa. bago mamanhikan si ama ay nagpundar muna siya ng bakuran at bahay. ngunit nang siya ay mamanhikan na. kasama ang malalapit na kamaganak ay hinihingan siya ng dote ng mga magulang ni ina, bukod pa ang mga kondisyon sa kasal. pasudlungan daw niya ng dalawang sibi ang bahay ng kanyang bibiyenanin at ipakumpuni ang bulok na batalan. sa kasal, pinapagbubuwal siya ng dalawang kalabaw. nagpaalam sina ama at ang sabi ay iisipin ang kanilang hinihingi, ngunit hindi na nagbalik si ama. sabi raw ni ama kay ina nang sila ay makanakaw ng pagkakataong magkausap.  hindi ko kaya ang hinihingi nila, at kaya ko man ay di ako lokong magpapalaklak nang gayon sa mga taong may malalaklak naman sa kanilang bahay. dalawang manok, kayakong magbuwal, kung lalagpas pa roon ang gusto nila ay sabihin mong kanila ka na at akin na ang dalawang manok ko. nasakyan naman ni ina ang punto ni ama, katunayan, para ipakilala ni ina na hindi mahalaga sa kanya ang magarbong kasal, ay niyakag na si ama na magtanan sila. minsan, noong maliliit pa kami, si ama ay nagkaroon ng trabaho sa malayo at may isang linggong hindi umuwi. sa ikatlong araw ng kanyang di pag-uwi ay lumakas ang hangin, walang lubay ang ulan; ang balita ay may bagyo. sa takot my ina na baka ibuwal ng bagyo ang aming bahay ay tumawag siya ng isang kapitbahay at pinadagdagan ang serga ng na hindi mahala ga sa kanya ang magara naming bahay. nang umuwi si ama ay napansin agad niya ang bagong serga. mabuti sabi ni ama. sino ang pinagkabit mo dito? si omeng, sabi ni ina. nagalit si ingkong, ang pamalita ay hindi sila makakapapanhik masi kailan, itaga raw iyon sa bato. atubili ang sagot ni ina. nalimutan ko. nagalit si ama. naghirap ang iyong tao ay hindi mo binayaran? hala, padalhan itinaboy sila ng mura. sinubok uli nila mo ng sampiseta. sinubo uli nila nang may apo na sa kanila si ingkong-minura sila nang kaunti ngunit murang mura-murahan; pagsalang marami siyang makakasumangan. latero si ama. tumatanggap siya ng ano mang gawaing may kaugnayan sa lata: paatip ng bahay, alulod. si ama ay hindi nangungutang at hindi mauutangan. noong panahon ng ang silong ng aming bahay ay talyer na gawaan niya ng batya, palanggana, sandok, rigadera, imbudo, kung anu-ano pa. apat kaming anak: si ate maring, si kuya selmo, si dikong ige, at ako, at kami ay katukatulong niya sa talyer. may oras kami para sa laro, may oras para sa iskuwela, may oras na ukol sa pagtatrabaho. sa kanya ay walang bata-bataris. mapapahiya sa kanya ang sinu mang makikihinang ng balde. dapat siyang binayaran ng bayad na sa palagay niya ay katumbasng kanyang ipinagtrabaho. hindi siya napababataris at hindi naman nambabataris. hapon, natatandaan ko, ay nagkahirapan sa bigas. mapera kami, ngunit ang mabibili ang wala. naghanda ng isang bayong na pera si ama. titingin ako sa san rafael, sabi ni ama. umaga nang umalis si ama at nang bumalik ay gabi na; ang bayong ay may lamang apat na salop na bigas. gutom na ang mga bata kaya nang hiram muna ako ng sanggatang kina iska at siya kong inilugaw, balita ni ina kay ama. nagalit si ama. masakit din ang salitang sinabi niya kay ina. uli-uli, mamatay kayo sa gutom, huwag kayong mangungutang. ang problema natin ay problema natin, huwag ninyong idamay ang mga kapitbahay. hala, palitan mo. ang kinuha mo, iska; patubuan mo ng sandakot. si ama ay hindi nagsisimba, ngunit kami ay hindi niya pinagbabawalang magsimba. kapag pista sa aming baryo, kahit paano ay tumutulong siya sa abuluyan, ngunit hindi siya pumapayag na kami ay maghanda. paano po kung magkabisita tayo? minsan ay nasabi ni ate maring kay ama. baka po magdatingan dito ang mga kaklase ko. harapin mo, tapos! sabi ni ama. di baleng magpakain tayo ng iba kung hindi makagigipit sa atin, pero sa atin lang ay di magkahusto ang kabuhayan natin, paanong gagawin mo? sa pag-aasawa ng mga anak ay liberal si ama. di ko kayo pakikialaman, sabi niya sa amin, hudas at hudesa ang mapili ninyo, bahala kayo. me mga isip naman kayo. isang bagay lang: pagaasawa ninyo ay magsasarili kayo. at sa kasal, ayoko nang mangungutang kayo, o hihingi ng pangkasal sa akin. pagkaraan ng giyera ay sumigabo ang nagpapagawa ng bahay at si ama ay tumanggap ng maraming trabaho. maestro latere siya at kaming tatlo nina kuya selmo. sinusuwelduhan niya kami nang arawan. ang sahod namin ay aming-amin; hindi bumabahagi si ina, at iyon ay sa kagustuhan na rin ni ama. gastahin ninyo para sa inyong sarili, sabi ni ama. ipag-aral ninyo. kayat sa tulong ng paglalatero, lahat kami ay nakakarera. naging sikat kami sa aming baryo. sino ang maniniwalang sa baryo namin na ang halos lahat ay nabubuhay sa pagsasaka ay may isang pamilyang lahat ng anak ay titulado? sa naging kapalaran namin, hindi lahat ay pumupuri kay ama; nariyan din ang mga pumupula. kuripot kasi. walang kapwa tao. kung sinong poncio pilato. sunud-sunod arig taon ng aming pag-aasawa kayat sa loob lamang ng apat na taon ay nawalan sina ama ng anak na walang asawa. at bilang pagsunod sa kagustuhan ni ama, bawat mag-aasawa sa ami ay nagsasarili. sa mga may pinagtapusan ay hindi mahirap ang pagsulong. ilang taon lamang at si kuya selmo, empleyado sa bangko, ay nakapagtayo ng magandang bahay sa makati. si dikong ige, kimiko sa habihan ng tela, ay nagkakotse at nagkabahay sa pasig. si ate maring, maestra sa haiskul, ay may bahay na rin sa caloocan. ako ay nangungupahan ng apartment sa quezon city ngunit may hinuhu lugan na akong lote at nagbabalak na ring magpatayo ng bahay. samantala ay matanda narin si ama; sila ni ina ay naroroon pa rin sa luma naming bahay, na gayong latere siya ay pawid ang bubong. sa buhay nila ni ina, ang pinakamalaking pagbabagong mapapansin ay ang patuloy na pagdami ng puti sa kanilang mga buhok. kung lilingunin ang pinagmulan naming magkakapatid ay masasabing malalayo na rin ang aming nararating.ang bagay na ito ay nauugnay sa bali-balitang nahihigingan namin: umano, kaming magkakapatid ay walang turing na mga anak. pagkatapos daw na maiangat kami ni ama ay pinabayaan na namin sila sa ibaba. sa aming kawalang-utang na loob, marahil ay kami lamang ang makauunawa. ang kalagayan nina ama ay na pag-usapan na naming magkakapatid. kukunin namin sila. nagkaroon pa nga kami ng pagtatalo, pag-aagawan, pagkat dalawa lamang silang kukunin namin at kami ay apat na kukuha. napagkayarian na lamang namin na kung sino ang gustong samahan nina ama ay siyang mananalo. umuwi kami at ang aming napagusapan ay sinabi namin kirta ama. inaasahan naming matutuwa si ama, ngunit nagkamali kami. magtigil nga kayo, sabi sa amin ni ama. handa kami sa pagtanda namin ng ina ninyo, anong akala ninyo? at kayo ba ay papagsasarilinin ko ng ano? at ang pagpupumilit namin at ang pagpapaliwanag ay hindi pinakinggan ni ama. ibang balak naman ang sumaisip namin. ipagiba natin ang bahay na pawid at ipagpagawa natin sila ng bago, mungkahi ni kuya selmo, at iyon ay sinang-ayunan namin. ngunit muling binigo ni ama ang aming pagmamagandang-loob. tama nitong bahay na ito sa amin ng ina ninyo, sabi ni ama at tama na sa tao yung pagtulog ay hindi nahahamugan. basta may pagkakataon din lamang ay umuuwi kami sa lalawigan at dinadalaw namin sina ama. nagpa-pasalubong kami ng damit, pagkain, kagamitan sa bahay, ngunit hindi kami nagbibigay ng pera pagkat tiyak namang hindi tatanggapin ni ama. hindi pa naman kayo kayamanan, sasabihin ni ama. mahina na si ama. malabo na ang kanyang mata at makupad na siyang kumilos. wala na ang dating bilis niya sa pagsisinsil ng lata, ang dating bilis niya sa paghihinang. maluwag na ang balat sa maugat niyang bisig at parang mabigat na para sa kanya ang soldador, ang istanyo. paggawa naman ng lababo ang inaatupag niya, at iyon ay ipinagbibili ni ina sa palengke. minsan, sa awa ko, ay nilihim ko. si ina. inaabutan ko ng pera si ina, ngunit iyon ay ayaw niyang kunin. magagalit ang ama mo, sabi ni ina. di huwag po ninyong sabihing binigyan ko kayo, sabi ko. hindi ko magagawa, anak, sabi ni ina. hindi nga niya malalaman, pero ang kaso ay di ko kayang maglihim sa kanya. d i ko kayang magtago ng anuman sa kanya. saka di naman namin masyadong kailangan ang pera. pagkain lang naman ang pinagkakagastahan namin. nahuhukot si ama ay gumigiray naman ang luma naming bahay. sa edad ninyong  ayan ay di na kayo dapat magtrabaho, sinasabi namin sa kanya. at anong gusto ninyo, mamatay ako nang nakatunganga? bunga ng katandaan ay malimit nang dapuan ng sakit si ama. kayat nang isang araw ay lumuwas ang isa naming pinsan at ibinalitang patay na si  ama, naiyak kami ngunit ang balita ay hindi naging kagulat-gulat sa amin. gumayak kami sa madaliang paguwi, kasama ang pami-pamilya. at bago kami nagkanya-kanyang uwi, si kuya selmo ay nakasama ko sa pagbili ng korona. pihong aasahan sa atin ang malakihang libing at isang malakihang lamayan, sabi ni kuya selmo. kahiyahiya sa baryo natin at sa mga kamaganak natin kung sa ating kalagayang ito ay hindi natin maibigay iyon sa ama. ano ang mainam na gawin natin? tanong ko. gastahan natin nang todo ang ama. antalahin natin ang libing para maipagpagawa natin siya ng libingang marmol. ibili natin siya ng maganda at mahal na ataul. kumasundo tayo ng musiko. umarkila tayo ng mga dalawampung karitela para walang maglakad sa mga makikipaglibing. sa lamayan, ibigay natin ang kaya nilang kainin. tama, sabi ko. tutal, ngayon lamang naman natin pagkakagastahan ang ama. sa luma naming bahay nang dumating kami, ang mga nakikiramay ay nagpapayok ng galyetas na ipinaaanod sa matabang na kape. wala ni isang manok na pinapatay sa kusina. sa duluhan ng bakuran ay tadong karpintero ang gumagawa ng ataul. sa aming bayan ang mayayaman lamang ang kapag namatayan ay bumibili ng yari nang ataul. si ama ay nakaunat sa papag. alam kong siya ay patay na ngunit ewan ko kung bakit pilit kong isinasaisip na siya ay natutulog lamang. ibig kong huwag umiyak pagkat lalaki ako, ngunit sa gayong pagkakataon pala ang lalaki ay nawawala sa kanyang pagkalalaki. ang napag-usapan namin ni kuya selmo ay sinang-ayunan nina ige at ate maring. malakihang lamayan. kontri-kontribusyon kami ng tig-sasandaang piso kay ate maring na sasamahan niya ng sandaan din bago ibigay kay ina. para saan ito? tanong ni ina nang ibigay na sa kanya ni ate maring ang pera. at ang aming napagkayarian ay inilahad namin kay ina. magpabili na agad kayo ng baboy, saka maraming manok, sabi ni ige. patigilin na ninyo ang gumagawa ng ataul at bumili na lang tayo ng yari, sabi ni kuya selmo. ngunit hindi nasunod ang aming nais pagkat tumutol si ina. hindi ko magagawa  ayon sa ama ninyo, sabi ni ina. lalo na ngayong nanahimik na siya. at sa paliwanag ni ina ay lumitaw na si ama pala ay nag-ipon ng perang pampalibing sa sarili nito. kaunti lamang ang natipon ni ama, ngunit sasapat na sa isang aba, payak na libing, na umano ay siyang ibig ni ama. nais ko sanang sabihin kay ina na anuman ang gawin namin sa libing ni ama ay maaari pagkat wala na si ama upang tumutol. ngunit naisip ko na isang malaking kalapastanganan kung magsasamantala kami sa sandaling si ama ay hindi na makapagtanggol. puntod lamang ang pinaglibingan kay ama, ngunit damang-dama ko ang dangal at katapatan ng libing na iyon. hanggang sa huling hantungan ay dala ni ama ang kawalan ng pagkukunwari. bigyan ng dalawa o tatlong kahulugan ang mga salitang may salungguhit at gamitin sa pangungusap. malimit na paksa ng usanan. hinihingan ng dote. ipinagbubuwal ng dalawang baka. walang bata-bataris. sumigabo ang nagpapagawa ng bahay. walang lubay ang ulan. maraming makasusumangan. gumigiray ang bahay. ilarawan ang amang binabanggit sa kuwento. sang-ayon ba kayo sa kanyang prinsipyo sa buhay? bakit? ano ang masasabi ninyo tungkol sa larangan ng mga sumusunod. kung ikaw ang ama, papayag ka ba sa mga iminumungkahi ng mga anak na huwag nang magtrabaho at pagpapatayo ng bahay para sa kanilang magasawa? bakit? alin sa mga prinsipyo ng ama ang iyong naibigan? di-naibigan? ipaliwanag.