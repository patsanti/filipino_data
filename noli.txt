may kilay ang mga salitang ng, mga, at iba pa
upang ipakita ang dating estilo sa pag-sulat ng tagalog na sa ngayon ay
hindi na ginagamit.

kilalang manunulat at tagapatnubay ng mga unang pamahayagang tagalog.


ano? di baga kaya makalalabas sa
inyong manga dulaan ang isang
kesar? tangi na baga lamang makalalabas
doon ang isang aqiles,
ang isang orestes, o andromaka?

aba! kung ganyan namang pala
na tayong namamasdan kung di
ang mga nangangatungkulan sa bayan,
mga pari, mga alferes at mga
sekretario, ang mga husar, komandante
at mga alguakil.

datapowa't sabihin mo, ano ang
dakilang bagay na magagawa nang
mga alibughang ito? pang-gagalingan
baga ang ganitong mga tekas
ng mga di karaniwang gawa?




ang sabing noli me tangere ay wikang latin. mga wika sa evangelio ni
san lukas. ang kahulugan sa wikang tagalog ay huwag akong salangin nino
man. tinatawag din namang noli me tangere ang masamang bukol na
nakamamatay na cancer kung pamagatan ng mga pantas na mangagamot.



sa hangad na ang mga librong noli me tangere at filibusterismo, na
kinatha ng dr. jose risal ay maunawa at malasapang magaling ng
katagalugan, ang mga doon ay sinasabing nagpapakilala ng tunay nating
kalayaan at ng dapat nating gawiin, at nakapagpapaalab, naman ng
ningas ng ating puso sa pag-ibig sa kinamulatang lupa, minatapat kong
ipalimbag ang isinawikang tagalog na mga librong yaon, sa dahilang sa
bilang na sampong millong sampong libong libo filipino, humigit
kumulang, ay walang dalawampong libo ang tunay na nakatatalos ng wikang
kastila na ginamit sa mga kinathang yaon.

kung pakinabangan ng aking mga kalahi itong wagas kong adhika,
walang kahulilip na towa ang aking tatamuhin, sa pagka't kahit
babahagya'y nakapaglikod ako sa inang-bayan.

maynila, unang araw ng junio ng taong isang libo siyam na raan at
siyam.


saturnina risal ni hidalgo,

o

neneng risal.








natatala sa historia ng mga pagdaralita ng sangkataohan ang
isang cancer na lubhang napakasama, na bahagya na lamang masalang
ay humahapdit napupukaw na roon ang lubhang makikirot na sakit. gayon
din naman, kailan mang inibig kong ikaw ay tawagin sa gitna ng mga
bagong civilisasyion, sa hangad ko kung minsang kaulayawin ko ang
sa iyo ay pag-aalaala, at kung minsan naman ay ng isumag ko ikaw sa mga
ibang lupain, sa towi na'y napakikita sa akin ang iyong larawang irog na
may taglay ng gayon ding cancer sa pamamayan.

palibhasa ay nais ko ang iyong kagalingang siyang kagalingan ko rin
naman, at sa aking paghanap ng lalong mabuting paraang sa iyo ay
paggamot, gagawin ko sa iyo ang ginagawa ng mga tao sa una sa
kanilang mga may sakit: kanilang itinatanghal ang mga may sakit na
iyan sa mga baitang ng sambahan, at ng bawa't manggaling sa pagtawag
sa dios ay sa kanila ay ihatol ang isang kagamutan.

at sa ganitong adhika ay pagsisikapan kong sipiing walang ano mang
pakundangan ang iyong tunay na kalagayan, tatalikwasin ko ang isang
bahagi ng kumot na nakatatakip sa sakit, na ano pa at sa pagsuyo sa
katotohanan ay ihahandog ko ang lahat, sampo ng pagmamahal sa sariling
dangal, sa pagka't palibhasa ay anak mo ay taglay ko rin naman ang iyong
mga kakulangan at mga karupukan ng puso.

ang kumatha.

europa, 1886.




ang sabi sa original na wikang kastila. ang sabing
patria ay walang katumbas sa wika natin kung di: ang tinubuang lupa,
ang tinubuan bayan, ang kinagisnang bayan, ang kinamulatang bayan, at
iba pa. ngunit ang sinasabing bayan o lupa rito ay saklaw ang boong
sangkapuluang filipinas, hindi ang lupang naik o bayang malabon o
lalawigang tayabas, kung di ang kapisanan ng lahat ng bayan, ng lahat
ng lalawigan sa boong sangkapuluang ito, kasama ang mga bundok, gubat,
ilog, dagat at iba pa.

 kasaysayan ng ano mang nangyayari. ipinangungusap na istoria;
sa pagka't sa wikang kastila'y hindi isinasama ang pagbasa.

 ang cancer ay masamang bùkol o baga, na hindi maisatagalog na
baga o bukol, sa pagka't ibang iba sa mga sakit na ito. karaniwang
napagagaling ang baga o bukol, datapowa't ang cancer ay hindi.
bawa't dapuan ng cancer ay namamatay. wala pang lunas na natatagpuan
ang mga pantas na manggagamot upang mapagaling ang cancer, na kung
pamagata'y karkinoma. may nagsasabing napagagaling ang karkinoma sa
pamamag-itan ng paglaplap sa bukol, kung panahong bagong litaw, na
walang ano mang ititira, datapuwa't palibhasa ay hindi nararamdaman ng
may sakit ng karkinoma na siya ay mayroon nito, kung di kung malubha na,
iyan ang kadahilana't wala ng magawa ang mga kirujano. ang karaniwang
dinadapuan ng cancer, karkinoma, ay ang mga taong bayan at hindi ang
taga bukid; at lalong madalas sa babae kay sa lalaki. sa suso o sa
bahay-bata madalas dumapo kung sa babae. ang sakit na cancer ay
tinatawag na noli me tangere, na ang kahulugan ay huwag akong salangin
nino man; sapagka't kung laplapin at hindi makuhang maalis na lahat at
may matirang kahit gagahanip man lamang ay nananag-uli at lalong
lumalakas ang paglaganap, tulad sa inuulbusang halaman, damo o kahoy na
lalong lumalakas ang paglago, at pagkakagayon ay lalong nadadali ang
pagkamatay ng may sakit.

 tinatawag na civilisation ang kaliwanagan ng isip dahil sa
pag-aaral ng mga bago't bagong dunong. nagpasimula ang tinatawag na
civilisation moderna, o bagong civilisation, ng ikalabinglimang
siglo, at nakatulong na totoo na bagay na ito ang pagkatuklas ng
limbagan.


nag-anyaya ng pagpapakain nang isang hapunan, ng magtatapos ang
oktubre, si ginoong santiago de los santos, na lalong nakikilala ng
bayan sa pamagat na kapitang tiago, anyayang baga man niyon lamang
hapong iyon kanyang inihayag, laban sa dati niyang kaugalian, gayon man ay
siyang dahil na ng lahat ng mga usap-usapan sa binundok, sa iba't
ibang mga nayon at hanggang sa loob ng maynila. ng panahong yao'y
lumalagay si kapitang tiagong isang lalaking siyang lalong magilas, at
talastas ng ang kanyang bahay at ang kanyang kinamulatang bayan ay
hindi nagsasara ng pinto kanino man, liban na lamang sa mga kalakal o
sa ano mang isip na bago o pangahas.

kawangis ng kislap ng lintik ang kadalian ng pagkalaganap ng balita
sa daigdigan ng mga dapo, mga langaw o mga kolado, na kinapal
ng dios sa kanyang walang hanggang kabaitan, at kanyang pinararami ng
boong pag-irog sa maynila. nangagsihanap ang iba nang betun sa
kanilang  sapatos, mga boton at korbata naman ang iba, ngunit silang
lahat ay nangag iisip kung paano kaya ang mabuting paraang bating
lalong walang kakimiang gagawin sa may bahay, upang papaniwalain ang
makakakitang sila ay malalaon ng kaibigan, o kung magkataon ay humingi
pang tawad na hindi nakadalong maaga.

ginawa ang anyaya sa paghapong ito sa isang bahay sa daang anloague, at
yamang hindi namin natatandaan ang kanyang bilang numero, aming
sasaysayin ang kanyang anyo upang makilala ngayon, sakalit hindi pa
iginigiba ng mga lindol. hindi kami naniniwalang ipinagiba ang
bahay na iyon ng may-ari, sa pagka't sa ganitong gawa ay ang
namamahala ay ang dios o ang naturalesa, na tumanggap din sa ating
gobyerno ng pakikipagkayari upang gawin ang maraming bagay. ang bahay
na iyon ay may kalakhan din, tulad sa maraming nakikita sa mga lupaing
ito; natatayo sa pampang ng ilog na sanga ng ilog pasig, na kung
tawagin ng iba ay ria ilat ng binundok, at gumaganap, na gaya rin
ng lahat ng ilog sa maynila, ng maraming kapakan-ang pagkapaliguan,
agusan ng dumi, labahan, pinangingisdaan, daanan ng bangkang
nagdadala ng sarisaring bagay, at kung magkabihira pa'y kukunan ng
tubig na inumin, kung minamagaling ng tagaigib na insik. dapat
halataing sa lubhang kinakailangang gamit na ito ng nayong ang dami
ng kalakal at taong nagpaparoon ay parito ay nakatutulig, sa layong halos
may sanglibong metro ay bahagya na lamang nagkaroon ng isang tulay na
kahoy, na sa anim na bowa'y sira ang kabilang panig at ang kabila naman ay
hindi maraanan sa nalalabi ng taon, na ano pa at ang mga kabayo, kung
panahong tag-init, kanilang sinasamantala ang gayong hindi nagbabagong
anyo, upang mula roon ay lumukso sa tubig, na ikinagugulat ng nalilibang
na taong may kamatayang sa loob ng kokhe ay nakakatulog o nagdidilidili
ng mga paglago ng panahon.

may kababaan ang bahay na sinasabi namin, at hindi totoong magaling ang
pagkakaanyo; kung hindi napagmasdang mabuti ng arqitektong
namatnugot sa paggawa o ang bagay na ito ay kagagawan ng mga lindol at
mga bagyo, sino man ay walang makapagsasabi ng tukoy. isang malapad na
hagdanang man ay kakapitang kulay berde, at nalalatagan ng alfombra sa
mumunting panig ang siyang daanan mula sa silong o makapasok ng
pintuang nalalatagan ng asulejos hanggang sa kabahayan, na ang
linalakara'y napapag-itanan ng mga maketa at alagaan ng mga
bulaklak na nakalagay sa pedestal na losang gawa sa kina, na may
sarisaring kulay at may mga dibujong hindi mapaglirip.

yamang walang bantay-pinto o alilang humingi o magtanong ng billete
o sulat na anyaya, tayo ay pumanhik, oh ikaw na bumabasa sa akin, katoto
o kaaway! sakalit naaakit ikaw ng tugtog ng orquesta, ng ilaw o ng
makahulugang klin-klan ng mga pingga't kubiertos at ibig mong
mapanood kung paano ang mga piging doon sa perla ng kasilanganan.
kung sa aking kaibigan lamang at sa aking sariling kaginhawahan, hindi
kata papagalin sa pagsasaysay ng kalagayan ng bahay; ngunit lubhang
mahalaga ito, palibhasa ay ang karaniwan sa mga may kamatayang gaya
natin ay tulad sa pawikan: hinahalagahan at hinihirang tayo alinsunod sa
ating talukab o tinatahanang bahay; dahil dito at sa iba pang mga anyo
ng asal, kawangis nga ng mga pawikan ang mga may kamatayan sa
filipinas. kung pumanhik tayo ay agad nating mararating ang isang
malowang na tahanang kung tawagin doon ay kaida, ayawan kung bakit,
na ng gabing ito ay ginagamit na komedor at tuloy salon ng
orquesta. sa gitna ay may isang mahabang mesa, na nahihiyasan ng marami
at mahahalagang pamuti, na tila mandin kumikindat sa kolado, taglay
ang katamistamisang mga pangako, at nagbabala sa matatakuting
binibini, sa walang malay na dalaga, ng dalawang nakaiinip na oras sa
kasamahan ng mga hindi kakilala, na ang pananalita at mga pakikikiusap
ay ang karaniwan ay totoong kakaiba. namumukod ng di ano lamang sa mga
ganitong handang sa mundo ay nauukol, ang sumasapader na mga kuadrong
tungkol sa religion, gaya baga ng ang purgatorio, ang infierno,
ang huling paghuhukom, ang pagkamatay ng banal, ang pagkamatay ng
makasalanan, at sa duyo'y naliligid nang isang maringal at magandang
marko na anyong renakimiento na gawa ni arevalo, ang isang
mabuting ayos at malapad na lienso na doon ay napapanood ang dalawang
matandang babae. ganito ang saysay ng doon ay titik: nuestra senora de
la pas y buen viaje, na sinasamba sa antipolo, sa ilalim ng anyong
babaeng magpapalimos, dinadalaw sa kanyang pagkakasakit ang banal at
bantog na si kapitana ines. tunay mang ang pagkakapinta'y hindi
nagpapakilala ng arte at kabutihang lumikha, datapowa't nagsasaysay
naman ng karaniwang mamalas: ang babaeng may sakit ay tila na bangkay
na nabûbulok, dahil sa kulay dilaw at asul ng kanyang mukha; ang mga
vaso't iba pang mga kasangkapan, iyang maraming mga natitipong bagay
bagay sa mahabang pagkakasakit ay doon ay lubhang mabuti ang pagkakasipi,
na ano pa at napapanood pati ng linalaman. sa panonood ng mga
kalagayang iyong umaakit sa pagkakagana sa pagkain at naguudyok ng ukol
sa paglasap ng masasarap na bagay bagay, marahil akalain ng ilang may
masamang isipan ang may-ari ng bahay, na napagkikilalang magaling ang
kalooban ng halos lahat ng mga magsisiupo sa mesa, at ng huwag
namang mahalatang totoo ang kanyang panukala, nagsabit sa qisame ng
maririkit na lamparang gawa sa kina, mga jaulang walang ibon, mga
bolang kristal na may asogueng may kulay pula, berde at asul, mga
halamang pangbiting lanta na, mga tuyong isdang botete na hinipa at ng
bumintog, at iba pa, at ang lahat ng ito ay nakukulong sa may dakong
ilog ng maiinam na mga arkong kahoy, na ang anyo ay alangang hugis
europeo't alangang hugis insik, at may natatanaw namang isang
asoteang may mga balag at mga glorietang bahagya na
naliliwanagan ng mga maliliit na farol na papel na may sarisaring
kulay.

nasasalas ang mangagsisikain, sa gitna ng lubhang malalaking mga
salamin at na ngagniningning na mga arana: at doon sa ibabaw ng
isang tarimang pino ay may isang mainam na piano de kola,
na ang halaga'y kamalakmalak, at lalo ng mahalaga ng gabing ito, sa
pagka't sino man ay walang tumutugtog. doon ay may isang larawang al
oleo ng isang lalaking makisig, nakafrak, unat, matuwid, timbang
na tulad sa bastong may borlas na taglay sa mga matitigas na daliring
puspos ng mga sinsing: wari ay sinasabi ng larawan:

 ehem! masdan ninyo kung gaano karami ang suot ko at ako ay hindi
tumatawa!

magaganda ang mga kasangkapan, baga man marahil ay hindi maginhawahang
gamitin at nakasasama pa sa katawan: hindi nga ang ikaiilag sa sakit
ng kanyang mga inaanyayahan ang naiisip ng may-ari, kung di ang
sariling pagmamarikit. tunay at kakilakilabot na bagay ang
pag-iilagin, datapowa't kayo naman ay umuupo sa mga sillong gawang
europa, at hindi palaging makakatagpo kayo ng ganyan! ito marahil ang
sinasabi niya sa kanila.

halos puno ng tao ang salas: hiwalay ang mga lalaki sa mga babae,
tulad sa mga sambahang katoliko at sa mga sinagoga. ang mga babae
ay ilang mga dalagang ang iba ay filipina at ang iba ay espanola:
binubuksan nila ang bibig upang pigilin ang isang hikab; ngunit
pagdaka'y tinatakpan nila ng kanilang mga abaniko; bahagya na
nangagbubulungan ng ilang mga pananalita; ano mang pag-uusap na
ipinagsusumalang pasimulan, pagdaka'y naluluoy sa ilang putol-putol na
sabi; katulad niyang mga ingay na nariringig kung gabi sa isang
bahay, mga ingay na gawa ng mga daga at ng mga butiki. baka kaya
naman ang mga larawan ng mga iba't ibang mga nuestra senora na
nagsabit sa mga pader ang siyang ninilit sa mga dalagang iyong huwag
umimik at magpakahinhing lubos, o dito ay talagang natatangi ang mga
babae?

ang tanging sumasalubong sa pagdating ng mga ginoong babae ay isang
babaeng matandang pinsan ni kapitan tiago, mukhang mabait at hindi
magaling magwikang kastila. ang pinakaubod ng kanyang pagpapakitang
loob at pakikipagkapuwa tao ay wala kung ang di mag-alay sa mga espanola
ng tabako at hitso, at magpahalik ng kanyang kamay sa mga filipina,
na ano pa at walang pinag-ibhan sa mga fraile. sa kawakasa'y nayamot ang
abang matandang babae, kaya't sinamantala niya ang paglagapak ng isang
pinggang nabasag upang lumabas na dalidali at nagbububulong:

 jesus! hintay kayo, mga indigno!

at hindi na muling sumipot.

tungkol sa mga lalaki ay nangagkakainga'y ng kaunti. umaatikabong
nangagsasalitaan ang ilang mga kadete; ngunit mahihina ang
vokes, sa isa sa mga sulok at manakanakang tinitingnan nila at
itinuturo ng daliri ang ilang mga taong na sa salas, at silasila ay
nangagtatawanang ga inililihim ng hindi naman; ang bilang kapalit
naman ay ang dalawang extrangero na kapowa nakaputi ng pananamit,
nangakatalikod kamay at di umiimik ay nangagpaparoon ay paritong
malalaki ang hakbang sa magkabikabilang dulo ng salas, tulad sa
ginagawa ng mga naglalakbay-dagat sa kubierta ng isang
sasakyan. ang masaya't mahalagang salitaa'y na sa isang pulutong na ang
bumubuo ay dalawang fraile, dalawang paisano at isang militar na
kanilang naliligid ang isang maliit na mesang kinalalagyan ng mga
botella ng alak at mga biskokho ingles.

ang militar ay isang matandang teniente, matangkad, mabalasik ang
pagmumukha, na ano pa at anaki'y isang duque de alba na napag-iwan sa
eskalafon ng guardia sibil. bahagya na siya nagsasalita,
datapuwa't matigas at maikli ang pananalita. ang isa sa mga fraile'y
isang dominikong bata pa, maganda, malinis at maningning, na tulad sa
kanyang salamin sa matang nakakabit sa tangkay na ginto, maaga ang
pagka ugaling matanda: siya ang kura sa binundok at ng mga nakaraang
tao ay naging katedratiko sa san juan de letran. siya ay balitang
dialektiko, kaya nga't ng mga panahong iyong nangangahas pa
ang mga anak ni gusmang makipagsumag sa paligsahan ng katalasan
ng isip sa mga seglar, hindi makuhang malito siya o mahuli
kailan man ng magaling na argumentador na si b. de luna;
itinutulad siya ng mga distingo ni fr. sibyla sa mangingisdang
ibig humuli ng igat sa pamamag-itan ng silo. hindi nagsasalita ang
dominiko at tila mandin pinakatitimbang ang kanyang mga pananalita.

baligtad ang isa namang fraile, na frankiskano, totoong masalita at lalo
ng mainam magkukumpas. baga man sumusungaw na ang mga uban sa kanyang
balbas, wari ay nananatili ang lakas ng kanyang malusog na
pangangatawan. ang mukha niyang maganda ang tabas, ang kanyang mga
pagtinging nakalalagim, ang kanyang malalapad na mga panga at
batibot na pangangatawan ay nagbibigay anyo sa kanyang isang patrikio
romanong nagbalat kayo, at kahit hindi sinasadya ay inyong
magugunita yaong tatlong monjeng sinasabi ni heine sa kanyang
dioses en el destierro, na nagdaraang namamangka pagkahating gabi
sa isang dagatan doon sa tyrol, kung eqinokkio ng
septiembre, at sa tuwing dumaraan ay inilalagay ng abang mamamangka ang
isang salaping pilak, malamig na kawangis ng hielo, na siyang sa
kanya ay pumupuspos ng panglulumo. datapuwa't si fray damaso ay hindi
mahiwagang gaya nila; siya ay masaya, at kung pabug-al bug-al ang kanyang
vokes sa pananalita, tulad sa isang taong kailan man ay hindi
naaalang-alang, palibhasa ay ipinalalagay na banal at wala ng gagaling
pa sa kanyang sinasabi, kinakatkat ang saklap ng gayong ugali ng
kanyang tawang masaya at bukas, at hangang sa napipilitan kang sa
kanya ay ipatawad ang pagpapakita ng mga paang walang kalketin at mga
binting mabalahibo, na ikakikita ng maraming pagkabuhay ng isang
mendikta sa mga feria sa kiapo.

ang isa sa mga paisano'y isang taong malinggit, maitim ang balbas at
walang ikinatatangi kung di ang ilong, na sa kalakha'y masasabing hindi
kanya; ang isa, naman ay isang binatang kulay ginto ang buhok, na tila
bagong dating dito sa filipinas: ito ang masilakbong
pinakikipagmatuwiranan ng frankiskano.

 makikita rin ninyo ang sabi ng frankiskano pagka po kayo ay natirang
ilang bowan dito, kayo ay maniniwala sa aking sinasabi: iba ang mamahala
ng bayan ng madrid at iba, ang matira sa filipinas!

 ngunit.

 ako, sa halimbawa ang patuloy na pananalita ni fr. damaso, na lalong
itinaas ang vokes at ng di na makaimik ang kanyang kausap ako ay
mayroon na ritong dalawampo at tatlong taong saging at
morisqueta, makapagsasabi ako ng mapapaniwalaan tungkol sa bagay
na iyan. huwag kayong tumutol sa akin ng alinsunod sa mga karunungan
at sa mabubuting pananalita, nakikilala ko ang indio. akalain
ninyong mula ng ako ay dumating sa lupaing ito ay ako ay iniukol na sa
isang bayang maliit nga, ngunit totoong dumog sa pagsasaka. hindi ko
pa nauunawang magaling ang wikang tagalog, gayon man ay kinukumpisal ko na
ang mga babae at nagkakawatasan kami, at lubhang pinakaibig nila
ako, na ano pa at ng makaraan ang tatlong taon, ng ako ay ilipat sa
ibang bayang lalong malaki, na walang namamahala dahil sa pagkamatay ng
kurang indio roon, nangagsipanangis ang lahat ng babae, pinuspos
ako ng mga handog, inihatid nila akong may kasamang musika.

 datapowa't iyan ay nagpapakilala lamang.

 hintay kayo! hintay kayo! huwag naman sana kayong napakaningas!
ang humalili sa akin ay hindi totoong nagtagal na gaya ko, at ng siya ay
umalis ay lalo ng marami ang naghatid, lalo ng marami ang umiyak at
lalo ng mainam ang musika, gayong siya ay lalo ng mainam mamalo at
pinataas pa ang mga derekhos ng parroqia, hangang sa halos
nag-ibayo ang laki.

 ngunit itutulot ninyo sa aking.

 hindi lamang iyan, natira ako sa bayang san diegong dalawampong taon,
may ilang bowan lamang ngayong aking. iniwan dito ay nagpakitang
tila masama ang loob. hindi maikakait sa akin nino mang dalawampong
tao ay mahigit kay sa katatagan upang makilala ang isang bayan. may anim
na libo ang dami ng taong namamayan sa san diego, at bawa't tagaroon ay
nakikilala ko, na parang siya ay aking ipinanganak at pinasuso:
nalalaman ko kung alin ang mga lisyang kaasalan nito, kung ano ang
pinangangailangan niyon, kung sino ang nangingibig sa bawa't
dalaga, kung ano anong mga pagkadupilas ang nangyari sa babaeng ito,
kung sino ang tunay na ama ng batang inianak, at iba pa; palibhasa ay
kinukumpisal ko ang kalahatlahatang taong-bayan; nangag-iingat ng
mainam sila sa kanikanilang katungkulan. magsabi kung nagsisinungaling
ako si santiagong siyang may ari nitong bahay; doon ay marami siyang mga
lupa at doon kami naging magkaibigan. ngayon ay makikita ninyo kung ano
ang indio; ng ako ay umalis, bahagya na ako inihatid ng ilang mga
matatandang babae at ilang hermano terkero, gayong natira ako
roong dalawampong taon!

ngunit hindi ko mapagkuro kung ano ang kabagayan ng inyong mga
sinabi sa pagkakaalis ng estanko ng tabako ang sagot ng may
mapulang buhok na kausap, na kanyang sinamantala ang sandaling
pagkatigil dahil sa pag-inom ng frankiskano ng isang kopita ng
jeres.

sa panggigilalas ng di ano lamang ni fr. damaso ay kaunti nang
mabitiwan nito ang kopa. sandaling tinitigan ang binata at:

 paano? paano? ang sinabi pagkatapos ng boong
pagtataka. datapowa't mangyayari bagang hindi ninyo mapagwari iyang
kasing liwanag ng ilaw? hindi ba ninyo nakikita, anak ng dios, na ang
lahat ng ito ay nagpapatibay na totoo, na pawang kahalingan ang mga
pagbabagong utos na ginagawa ng mga ministro?

ngayon ay ang may pulang buhok naman ang natigagal, lalong ikinunot ng
teniente ang kanyang mga kilay, iginagalaw ang ulo ng taong bulilit
na parang ipinahahalata niyang binibigyan niyang katuwiran o hindi si
fray damaso. nagkasiya na lamang ang dominiko sa pagtalikod sa kanilang
lahat halos.

 inaakala baga ninyo ? ang sa kawakasa'y nagawang tanong ng boong
katimpian ng binata, na tinititigan ng boong pagtataka ang fraile.

 na kung inaakala ko? sinasampalatayanan kong gaya ng pagsampalataya
sa evangelio! napaka indolente ang indio!

 ah! ipatawad po ninyong salabatin ko ang inyong pananalita anang
binata, na idinahan ang vokes at inilapit ng kaunti ang kanyang upuan;
sinabi po ninyo ang isang salita na totoong nakaakit sa aking
magdilidili. tunay nga kayang katutubo ng mga dalisay na tagarito
ang pagka indolente, o nangyayari ang sinasabi ng isang maglalakbay
na taga ibang lupain, na tinatakpan natin ng pagka indolenteng ito ang
ating sariling pagka indolente, ang pagkahuli natin sa pagsulong sa mga
karunungan at ang ating paraan ng pamamahala sa lupaing nasasakupan?
ang sinabi niya ay ukol sa mga ibang lupaing sakop, na ang mga
nananahan doon ay pawang sa lahi ring iyan!

 oho! mga kaingitan! itanong po ninyo kay ginoong laruja na
nakakikilala rin sa lupaing ito; itanong ninyo sa kanya kung may mga
katulad ang kamangmangan at ang pagka indolente ng indio!

 tunay nga ang sagot naman ng bulilit na lalaking siyang
binanggit hindi po kayo makakakita sa alin mang panig ng daigdig ng
hihigit pa sa pagka indolente ng indio, sa alin mang panig ng
daigdig!

 ni iba pang lalong napakasama ng asal na pinagkaratihan, ni iba pang
lalong hindi marunong kumilala ng utang na loob!

 at ng ibang lalong masama ang turo!

nagpasimula ang binatang mapula ang buhok ng pagpapalingaplingap sa
magkabikabila ng boong pag-aalap-ap.

 mga ginoo ang sinabing marahan tila mandin tayo ay na sa bahay ng
isang indio. ang mga ginoong dalagang iyan.

 bah! huwag kayong napaka magugunigunihin! hindi ipinalalagay ni
santiagong siya ay indio, bukod sa roon ay hindi siya nahaharap, at.
kahit nahaharap man siya! iyan ay mga kahalingan ng mga bagong
dating. hayaan ninyong makaraan ang ilang bowan; magbabago kayong isipan
pagka kayo ay nakapagmalimit sa maraming mga fiesta at bailujan,
nakatulog sa mga katre at nakakain ng maraming tinola.

 tinatawag po ba ninyong tinola ang bungang kahoy na kahawig ng
loto na  ganyan  nakapagmamalimutin sa mga tao?

 ano bang loto ni loteria! ang sagot ni pari damasong
nagtatawa; nagsasalita kayo ng mga kahalingan. ang tinola ay ang
pinaghalong inahing manok at saka upo. buhat pa kailan dumating kayo?

 apat na araw ang sagot ng binatang ga namumuhi na.

 naparito ba kayong may katungkulan?

 hindi po; naparito ako sa aking sariling gugol upang mapagkilala ko
ang lupaing ito.

 aba, napakatangi namang ibon! ang saysay ni fr. damaso, na siya ay
minamasdan ng boong pagtataka pumarito sa sariling gugol at sa mga
kahalingan lamang! kakaiba namang totoo! ganyang karaming mga libro
 sukat na ang magkaroon ng dalawang daling noo. sa ganya'y
maraming sumulat ng mga dakilang libro! sukat na ang magkaroon ng
dalawang daling noo.

 sinasabi ng kagalanggalang po ninyo vuestra reverenkia,
pari damaso ang biglang isinalabat ng dominiko na pinutol ang
salitaan na kayo ay nanahang dalawampong taon sa bayang san diego at
kayo umalis doon. hindi po ba kinalulugdan ng inyong kagalangan
ang bayang iyon?

biglang nawala ang katowaan ni fr. damaso at tumigil ng pagtatawa sa
tanong na itong ang anyo ay totoong parang walang ano man at hindi
sinasadya.

nagpatuloy ng pananalita ang dominiko ng anaki'y lalong nagwawalang
bahala:

 marahil nga'y nakapagpipighati ang iwan ang isang bayang kinatahanang
dalawampong taon at napagkikilalang tulad sa habitong suot. sa ganang
akin lamang naman, dinaramdam kong iwan ang kamiling, gayong iilang
buwan akong natira roon  ngunit yao'y ginawa ng mga puno sa
ikagagaling ng kapisanan  at sa ikagagaling ko naman.

noon lamang ng gabing iyon, tila totoong natilihan si fr. damaso. di
kaginsaginsa'y pinakabigyanbigyan ng suntok ang palungan ng kamay
ng kanyang sillon, huminga ng malakas at nagsalita:

 o may religion o wala! sa makatid baga'y o ang mga kura'y may
kalayaan o wala! napapahamak ang lupang ito, na sa kapahamakan!

at saka muling sumuntok.

 hindi! ang sagot na paangil at galit, at saka biglang nagpatinghiga
ng boong lakas sa hiligan ng sillon.

sa pagkamangha ng nangasasalas ay nangagtinginan sa pulutong na
iyon: itinunghay ng dominiko ang kanyang ulo upang tingnan niya si pari
damaso sa ilalim ng kanyang salamin sa mata. tumigil na sandali ang
dalawang extranjerong nangagpapasial, nangagtinginan, ipinakitang
saglit ang kanilang mga pangil; at pagdaka'y ipinagpatuloy uli ang
kanilang pagpaparoon ay parito.

 masama ang loob dahilang hindi ninyo binigyan ng reverenkia
kagalang-galang! ang ibinulong sa tainga ng binatang mapula ang
buhok ni ginoong laruja.

 ano po ba, ang ibig sabihin ng kagalanggalang ninyo vuestra
reverenkia? ano ang sa inyo'y nangyayari? ang mga tanong ng
dominiko at ng teniente, na iba't iba ang taas ng vokes.

 kaya dumarating dito ang lubhang maraming mga sakuna! tinatangkilik
ng mga pinuno ang mga hereje laban sa mga ministro ng
dios! ang ipinagpatuloy ng frankiskano na ipinagtutumaas ang
kanyang malulusog o na mga panuntok.

 ano po ba ang ibig ninyong sabihin? ang muling itinanong ng abot
ng kilay na teniente na anyong titindig.

 na kung ano ang ibig kong sabihin? ang inulit ni fr. damaso, na
lalong inilakas ang vokes at humarap sa teniente. sinasabi ko ang ibig
kong sabihin! ako, ang ibig kong sabihi'y pagka itinatapon ng kura sa
kanyang libingan ang bangkay ng isang hereje, sino man, kahi ma't
ang hari ay walang katuwirang makialam, at lalo ng walang katuwirang
makapagparusa. at ngayon ay ang isang generalito, ang isang
generalito kalamidad!

 pari, ang kanyang karilagan ang marilag bagang gobernador
general ay vice-real patrono, ang sigaw ng teniente na nagtindig.

 ano bang karilagan o vice-real patrono man! ang sagot ng
frankiskanong nagtindig din. kung nangyari ito sa ibang panaho'y
kinaladkad sana siya ng pababa sa hagdanan, tulad ng minsan ay ginawa
ng mga kapisanan ng mga fraile sa pusong na gobernador
bustamante. ang mga panahong iyon ang tunay na panahon ng
pananampalataya!

 ipinauunawa ko sa inyo na di ko maitutulot  ang kanyang
karilagan, o ang marilag na gobernador general ang pinakakatawan ng
kanyang makapangyarihan, ang hari.

 ano bang hari o kung roque man! sa ganang amin ay walang ibang
hari kung di ang tunay.

 tigil! ang sigaw ng tenienteng nagbabala at wari ay mandin ay
nag-uutos sa kanyang mga sundalo; o inyong pagsisisihan ang lahat
ninyong sinabi o bukas din ay magbibigay sabi ako sa kanyang
karilagan!

 lakad na kayo ngayon din, lakad na kayo! ang sagot ng boong
paglibak ni fr. damaso, na lumapit sa tenienteng nakasuntok ang
kamay. akala ba ninyo at may suot akong habito ay wala akong ? lakad
na kayo't ipahihiram ko pa sa inyo ang aking kokhe!

naoowi ang salitaan sa katawatawang anyo. ang kagalingang palad ay
nakialam ang dominiko. mga ginoo! ang sabi niyang taglay ang anyong
may kapangyarihan at iyang vokes na nagdaraan sa ilong na totoong
nababagay sa mga fraile; huwag sana ninyong papagligawligawin ang mga
bagay, at huwag naman kayong humanap ng mga paglapastangan sa walang
makikita kayo. dapat nating ibukod sa mga pananalita ni fr. damaso ang
mga pananalita ng tao sa mga pananalita ng sakerdote. ang mga
pananalita ng sakerdote, sa kanyang pagkasakerdote, per se, ay
hindi makasasakit ng loob kanino man, sa pagka't mula sa lubos ng
katotohanan. sa mga pananalita ng tao, ay dapat gawin ang isa pa
manding pagbabahagi: ang mga sinasabing ab irato, ang mga
sinabing exore, datapuwa't hindi in korde, at ang sinasabing
in korde. ang mga sinasabing in korde lamang ang makasasakit ng
loob: sakalit dating tinataglay ng in meate sa isang
kadahilanan, o kung nasabi lamang per akkidens, sa pagkakainitan
ng salitaan, kung mayroong.

 ngunit ako ay por akkidens at por mi ay nalalaman ko ang
mga kadahilanan, pari sibyla! ang isinalabat ng militar, na nakikita
niyang siya ay nabibilot ng gayong karaming mga pag tatangitangi, at
nanganganib siyang kung mapapatuloy ay siya pa ang lalabas na may
kasalanan. nalalaman ko ang mga kadahilanan at papagtatangiin ng
kagalangan po ninyo papagtatangitangiin po ninyo. sa panahong
wala si pari damaso sa san diego ay inilibing ng koadjutor ang
bangkay ng isang taong totoong karapatdapat ; opo, totoong
karapatdapat; siya ay makailan kong nakapanayam, at tumuloy ako sa
kanyang bahay. na siya ay hindi nangumpisal kailan man, at iyan baga'y
ano? ako man ay hindi rin nangungumpisal, ngunit sabihing
nagpakamatay, iyan ay isang kasinungalingan, isang paratang. isang taong
gaya niyang may isang anak na lalaking kinabubuhusan ng boong pag-irog
at mga pag-asa, isang taong may pananampalataya sa dios, na nakakaalam
ng kanyang mga katungkulang dapat ganapin sa pamamayan, isang taong
mapagmahal sa kapurihan at hindi sumisinsay sa katuwiran, ang ganyang
tao ay hindi nagpapakamatay. ito ay sinasabi ko, at hindi ko sinasabi ang
mga ibang aking iniisip, at kilanling utang na loob sa akin ng
kagalangan po ninyo.

at tinalikdan ang frankiskano at nagpatuloy ng pananalita:

 ng magkagayon ay ng magbalik ang kurang ito sa bayan, pagkatapos na
maalipusta ang koadjutor, ang ginawa'y ipinahukay ang bangkay na iyon,
ipinadala sa labas ng libingan, upang ibaon hindi ko maalaman kung
saan. sa karuwagan nang bayang san diego'y hindi tumutol; tunay nga't
iilan lamang ang nakaalam, walang kamag-anak ang nasira, at na sa europa
ang kanyang bugtong na anak; ngunit nabalitaan ng gobernador general, at
palibhasa ay taong may dalisay na puso, ay hiningi ang kaparusahan 
at inilipat si pari damaso sa lalong magaling na bayan. ito nga lamang
ang nangyari. ngayon ay gawin ng inyo pong kagalangan ang
pagtatangitangi.

at pagka sabi nito ay lumayo sa pulutong na iyon.

 dinaramdam kong hindi ko sinasadya ay nabangit ko ang isang bagay na
totoong mapanganib ani pari sibylang may pighati. datapuwa't kung sa
kawakasa'y nakinabang naman kayo sa pagpapalit-bayan.

 ano bang pakikinabangin! at ang nawawala sa mga paglipat  at
ang mga papel  at ang mga  at ang lahat ng mga
naliligwin? ang isinalabat na halos nauutal ni fr. damaso na hindi
makapagpigil ng galit.

untiunting nanag-uli ang kapisanang iyon sa dating katahimikan.

nangagsidating ang iba pang mga tao, kaakbay ang isang matandang
kastilang pilay, matamis at mabait ang pagmumukha, nakaakay sa bisig ng
isang matandang babaeng filipinang puno ng kulot ang buhok, may mga
pinta ang mukha at nakasuot europea.

sila ay sinalubong ng bating katoto ng naroroong pulutong, at
nangagsiupo sa tabi ng ating mga kakilala ang doktor de espadana at
ang ginoong asawa niyang doktora na si dona viktorina. doon ay
napapanood ang ilang mga periodista at mga almakenero na
nangagpaparoon ay parito at walang maalamang gawin.

 ngunit masasabi po ba ninyo sa akin, ginoong laruja, kung anong
tao kaya ang may ari ng bahay? ang tanong ng binatang mapula ang
buhok. ako ay hindi pa naipapakilala sa kanya.

 ang sabihana'y umalis daw, ako man ay hindi ko pa siya nakikita.

 dito ay hindi kailanganang mga pagpapakilala! ang isinabad ni fr.
damaso, si santiago'y isang taong mabait.

 isang taong hindi nakatuklas ng polvora ang idinugtong ni laruja.

 kayo po naman, ginoong laruja! ang sinabi sa malambing na pagsisi
ni dona viktorinang nag-aabaniko. paano po bang matutuklasan pa ng
abang iyon ang polvora, ay alinsunod sa sabi ay natuklasan na ito ng
mga insik na malaong panahon na?

ang doktor de espadana at ang kanyang ginoong asawa ang
doktora dona viktorina  imp. de m fernandes, pas 447, sta. krus.

 nang mga insik? nasisira ba ang isip ninyo? ang sabi ni fr.
damaso, tumahan nga kayo! ang nakatuklas ng paggawa ng polvora'y
isang frankiskano, isa sa aming samahan, fr. hindi ko maalaman savalls,
ng siglong  ikapito!

 isang frankiskano! marahil naging misionero sa kina, ang pari
savalls na iyan ang itinutol ng ginoong babae na hindi ipinatatalo
ng gayongayon lamang ang kanyang mga isipan.

 marahil skhwarts ang ibig po ninyong sabihin, ginoong babae ang
itinugon naman ni fr. sibyla, na hindi man lamang siya tinitingnan.

 hindi ko maalaman; sinabi ni fr. damasong savalls: wala akong ginawa
kung di inulit ko lamang ang kanyang sinalita.

 magaling! savalls o khevas, eh ano ngayon? hindi dahil sa isang
letra ay siya ay magiging insik! ang muling sinaysay na nayayamot ang
frankiskano.

 at ng ikalabing-apat na siglo at hindi ng ikapito ang idinugtong
ng dominiko, na ang anyo ay parang sinasala ang kamalian at ng
pasakitan ang kapalaluan niyong isang fraile.

 mabuti, datapuwa't hindi sa paglalabis kumulang ng isang siglo'y
siya ay magiging dominiko na!

 aba, huwag po sanang magalit ang kagalangan po ninyo! ani pari
sibylang ngumingiti. lalong magaling kung siya ang nakatuklas ng
paggawa ng polvora, sa pagka't sa gayon ay naibsan na niya sa
pagkakapagod sa gayong bagay ang kanyang mga kapatid.

 at sinasabi po ninyo, pari sibyla, na nangyari ang bagay na iyon ng
ikalabing apat na siglo? ang tanong na malaki ang nais na makatalos ni
dona viktorina ng hindi pa o ng makapagkatawang tao na si kristo?

pinalad ang tinatanong na pumasok sa salas ang dalawang ginoo.

kolado, ang taong hindi inaanyayaha'y kusang dumadalo sa isang
piging. maraming di ano lamang sa manga bayanbayan, at lalonglalo na
dito sa maynila, ang manga taong di nating kalahi, na hindi man
inaanyayahan ay nagdudumaling dumalo sa manga piging nang manga
filipino, na kanilang tinatawag na indio, at ang manga taong yaong di
natin kalahi ang siyang tinatawag ni risal na manga kolado sa
piging.

 ang katutubong mahusay at di nagbabagong kalakaran ng mga linikha
ng dios

 nang panahong sulatin ni risal ang noli me tangere ay hindi pa
umaagos dito sa maynila ang tubig na inuming nanggagaling sa ilog san
mateo at marikina. talastas nang madla, na ang ginugol sa pagpapaagos
na ito ay ang ipinamanang salapi, upang iukol sa ganitong bagay, ni d.
frankisko karriedo, kastilang naging magistrado sa real audienkia nang
una. salamat sa isang kastila, sa isang hindi nating kalahi ay
nagkaroon ang maynila ng tubig na totoong kinakailangan sa pamumuhay!
maraming mayayamang filipinong bago mamatay ay nagpapamana ng maraming
salapi at mahahalagang kayamanan sa mga fraile o sa mga monja,
datapowa't hindi nangababalinong magpamana ng ano mang igiginhawa o
magagamit sa pamumuhay ng kanilang mga kababayan. wala rin akong
nalalamang nagawang handog sa mga filipino ang mga fraile na
makakatulad ng pamana ng dakilang si karriedo; gayong dahil sa mga
filipino kaya yumaman at naging makapangyarihan ang mga fraileng
iyan. kulang palad na filipinas! nang di pa umaagos ang tubig na
inuming sinabi na ay sa ilog pasig o sa manga ibang nakaliligid sa
maynila umiigib nang inumin at iba pang kagamitan sa bahay, sakalit
ang bahay walang algibe o tipunan ng tubig sa ulan.

 ang namamatnugot sa paggawa ng ano man edifikio. tinatawag na
edifikio ang bahay, palakio, simbahan, kamalig at iba pa.

 ang ladrillong parang pinggan ang pagkakayari.

 ang maketa ay wikang kastila na ang kahulugan ay ang lalagyan ng
lupa na pinagtatamnan ng mga halamang ginagawang pangpamuti, sa
makatuwid ay mali ang tawag na maketas sa halaman.

 patungan ng mga maketa o patirikan ng haligue o ano mang
bagay.

 ang kapisanan ng ginagamit sa pagkaing kukhara, kukhillo, tenedor
at iba pa.

 ang sabing kaida ay wikang kastila, na ang kahulugan ay ang
pagkahulog, pagkalagpak, pagkarapa pagkatimbuang, o ang kinahuhulugan o
ang lalay ng ano mang bagay; datapuwa't dito sa filipinas, ayawan kung
anong dahil, tinatawag na kaida ng mga kastila at ng mga lahing
kastila ang makapanhik ng bahay.

 ang panig ng bahay na pinaglalagyan ng mesang kakanan.

 muling panganganak. ang panahong nagpasimula nang kalaghatian
nang siglo xv, na napukaw sa manga taong tubo sa dakong kalunuran ng
sandaigdigan ang masilakbong pagsisiyasat nang mga maririkit na
ginagawa sa una nang mga griego at nang mga latino

 batalang bato, na ang karaniwan ay baldosa ang tungtungan.

 sa kumbento ng antipolo ay may isang kuadrong katulad nito. j.r.

 isang pabilog na parang kuluong na ang karaniwan ay pinagagapangan
ng mga halaman.

 ang ilawang sangasanga na ibinibiting may mga pamuting mga
kristal na nagkikislapan.

 isang papatungang kahoy, na katulad ng papag na mababa ang
anyo.

 kahoy na karaniwang tawagin ng tagalog na palo-kina. ang kahoy
na ito ay karaniwan sa europa at amerika. sumisibol din sa benguet, dito
sa filipinas, dahil sa malamig ang singaw roon.

 natuklasan ang paggawa ng piano ng siglo xiii at siyang naging
kahalili ng klavikordio at ng espineta. alinsunod sa anyo at laki
ay tinatawag na piano de mesa, piano de kola, piano de media kola, piano
vertikal, piano diagonal at iba pa. ang piano de kola'y nakahigang
parang mesa, na sa isang dulo'y malapad at sa kabilang dulo'y makitid at
isa sa mga lalong mahal ang halaga.

 tinatawag na larawang al oleo, retrato al oleo ang larawang
ipinipinta sa pamamag-itan ng mga kulay o pinturang tinunaw sa
langis.

 sambahan ng mga judio.

 karaniwang tinatawag na nuestra senora ang ano mang larawan ni
ginoong santa maria, na halos may di mabilang na pamagat: nuestra
senora del karmen, kung may mga eskapulario sa kamay; nuestra senora
del rosario, kung may tangang kintas; nuestra senora de la korrea,
kung nakabigkis ng balat, nuestra senora de turumba, nuestra senora de
salambaw at iba pang lubhang napakarami.

 hindi karapatdapat ang kahulugan ng sabing indigno, salitang
karaniwang sabihin ng mga nakakastilaan.

 tinatawag na kadete ang nag-aaral sa isang kolegiong doon ay
itinuturo ang mga bagaybagay na nauukol maalaman ng isang militar.

 taga ibang lupa, sa makatuwid ay hindi taga filipinas ang kahulugan
ng sabing extranjero. gayon man ay di karaniwang tawaging extranjero
ang insik, ang kastila, ang turko, ang japones, ang bombay, ang kolombo
at iba pa; sila ay tinatawag ditong insik, kastila, turkiano, japon,
bombay, kolombo. tinatawag lamang extranjero ang ingles, aleman,
frankes, siso at iba pa, sa pagka't iniuukol lamang ang sabing
extranjero sa mga mangangalakal na may malalaking puhunan.

 ang bubong na tabla ng mga sasakyan.

 tinatawag na paisano ng mga sundalo ang hindi militar.

 karaniwang tinatawag na biskit ang biskokhong na sa mga
maliliit na latang nanggagaling sa inglaterra. tinatawag dito sa ating
biskokho ang mga malulutong na tinapay, gaya ng tinatawag na
biskokho y kana at biskokho y dulke, at ang tunay na biskokho'y
tinatawag na sopas ng mga di nakaaalam ng wikang kastila. ngayon ay
gumagawa na rito sa atin ng masasarap na biskokhong hindi sabol sa mga
nanggagaling sa inglaterra, ang la perla ni g.j.e. monroy, ang la
fortuna ni g. klaro ong at iba pa. karapatdapat papurihan ang mga
kababayang itong nagliligtas sa filipinas na bomobowis sa mga taga
ibang lupain sa pagbili ng mga bagay na dito ay nagagawa.

 marangal na general ni karlos v at ni felipe  siya ang
nagtagumpay sa panghihimagsik ng paises bajos at nakalupig sa
fort.

 ang talaan ng mga ofikial at mga puno sa mga hukbo.

 ang may katungkulang umusig sa masasamang tao at mangasiwa sa
kapanatagan ng mga bayanbayan. ng panahon ng gobyerno ng espana'y
may dalawang bagay na guardia sibil dito sa filipinas: guardia sibil
ang pangalan ng mga na sa bayanbayan ng mga lalawigan, at guardia
sibil veterana ang na sa kiudad ng maynila. pawang mga filipino ang
mga sundalo ng guardia sibil at ng guardia sibil veterana, at mga
kastila ang mga ofikial at ang mga puno. manakanakang nagkakaroon ng
alferes at tenienteng mga filipino. ang nahalili ngayon sa guardia
sibil ay ang polikia insular, na tinatawag ding polikia konstabularia,
at sa guardia sibil veterana ay ang polikia metropolitana na pawang
amerikano at ang polikia munikipal na pawang filipino. bukod sa guardia
sibil at veterana'y may mga kuadrillero pa na pawang filipino ang mga
sundalo at pinuno, na ang karaniwan ay fusil na walang kabuluhan at
talibong ang mga sandata. ng mga huling taon ng gobyerno ng
kastila'y nagkaroon sa maynila ng mga tinatawag na guardia
munikipal, na ang dalang sandata'y revolver at sable. sa makatuwid ang
mga namamahala ng katahimikan ng mga namamayan, ng mga huling
panahon ng mga kastila, dito sa maynila ay ang guardia sibil veterana,
ang guardia munikipal at ang kuadrillero, at sa mga lalawiga'y ang
guardia sibil at ang kuadrillero, bukod sa polikia sekreta na itinatag
dito sa maynila, hindi ko matandaan kung ng taong 1894 o 1895.

 ang nagtuturo sa paaralan.

 kolegio o paaralang mga fraileng dominiko ang may-ari at sila rin
ang nangagtuturo.

 tinatawag na dialektiko ang gumagamit ng dialektika. ang
dialektika'y ang karunungang ukol sa pag iisip-isip at ang mga
pinanununtunang landas sa bagay na ito.

 si santo domingo de gusman ang nagtatag ng kapisanan ng mga
fraileng dominiko kaya sila ay tinatawag na mga anak ni gusman.

 ang nananatili sa pakikipanayam sa sangkataohan; ang hindi
sakerdote.

 ang nagpapalagay ng mga palaisipang dapat sagutin at tutulan sa
pangangatowiran ng katalo.

 ito ay ang balitang si g. benedikto de luna, marunong na abogadong
filipino.

 ang pagtatangi at pagbubukod ng pinagmamatuwirang ano man.

 ang mga inanak o iniapo ng mga unang senador sa roma.

 mga fraile.

 si enrique heine ay bantog na poeta at kritiko aleman. sumulat sa
wikang aleman. ipinanganak ng 1796 at namatay ng 1856.

 ang mga dios sa pinagtapunan.

 ang tyrol ay isang magandang panig ng sisa at baviera at isa sa
mga lalawigan ng austria-hungria. may siyam na raang libong tao ang
namamayan doon.

 tinatawag na eqinokkio ang pagkakaisa ng haba ng araw at ng
gabi. nagkakaeqinokkio pagpapasimula ng signo aries at pagpapasimula
naman ng signo libra. may eqinokkio ng tag-araw, mula sa 20 hanggang
21 ng marso, at may eqinokkio ng tag-ulan, mula sa 22 hanggang 23 ng
septiembre.

 halos talos ng lahat ng fipinong ang kahulugan ng morisqueta
ay kanin; ngunit ang wala marahil nakakaalam niyan ay kung saang wika
nanggaling; sa pagka't ang sabing morisqueta'y hindi wikang kastila,
hindi tagalog, hindi latin, hindi insik at iba pa. ang mga fraile kaya
ang nagtatag ng salitang iyan?

 sinabi ko na sa sa isa sa mga paunawa sa buhay ni risal na sa
pasimula ng librong ito na ang sabing indio ay wikang kastila na ang
kahulugan ay tubo o inianak sa india. ang filipinas ay mga pulong na sa
panig ng libutang tinatawag na okeania, at ang india ay na sa panig
ng libutang tinatawag na asia. ang tawag na indio ng mga fraile, ng
mga kastila at ng mga lahing puti sa mga tubo sa filipinas ay isang
pag-alimura at pagkutya sa mga lahing kaymanggi. kaakbay ng sabing
indio ang kahulugang tamad, walang damdamin, hangal, dugong mababa,
kutad na isip, ugaling pangit, walang kahihiyan at iba pang lalong mga
kasamasamaan. saksi nitong mga sabi ko ang mga sinulat ng mga
fraile't kastila tungkol sa filipinas. ngunit ang lalong nakatatawa'y
ang mga taong tubo rin dito sa filipinas, na dahil sa maputi ang
kanilang balat ay tumatawag sa kapowa tagritong kaymangi ng indio 
mga dukhang damdamin!

 ito ay lubos na katotohanan. ang sumusulat nito ay nakapangumpisal
ng panahong kabataan pa sa isang fraileng palibhasa ay bahagya ng
makawatas ng wikang tagalog, ipinipilit na ang kasalanang ikinukumpisal
ay sabihin ng nangungumpisal sa mga salitang kahalayhalay at
magagaang na sa dikkionariong wikang kastila at wikang tagalog na
sinulat ng kanilang kapowa fraile.

 ang mga sinisingil sa binyag, kasal, tawag, libing, kampana,
kiriales at iba pa.

 ang karaniwang tinatawag na manong o manang, galing sa salitang
hermano, hermana. may dalawang bagay na manong, ang manong na
frankiskano o frankiskana at manong na dominiko o dominikana.

 dating estankado ang tabako dito sa filipinas. ang gobyerno ng
espana ay siyang namimili ng tabakong dahon sa mga magsasaka sa mga
bayang may pahintulot na magtanim ng tabako, ang gobyerno ang
nagpapadala dito sa maynila siya ang nagpapagawa ng tabako at
kigarrillo at siya rin ang nagbibili. sino man ay walang nakabibili ng
tabakong dahon kung di ang gobyerno at sino man ay walang nakapagbibili
ng tabakong dahon, ng tabakong yari at ng kigarrillo kung di ang
gobyerno. sa mga bayang may pahintulot na magtanim ng tabako ay may
mga kagawad ang gobyerno, na siyang nangangatawa't ng gumaling ang
tanim na tabako at mag-ani ng marami. ang gobyernong mamimili ay siya
ring naghahalaga ng tabakong dahong kanyang binibili. ng taong 1883 ay
inalis dito sa filipinas ng gobyerno ng espana ang estanko ng tabako
at binigyang kalayaan ang lahat na makapagtanim at makapagbili ng
tabakong dahon, tabakong yari o kigarrillo, at ang inihalili sa estanko
ay iba't ibang bagay na pagpapabowis sa mga tagarito.

 alak na jeres, na nanggagaling sa uvas na inaani sa bayang jeres de
la frontera, na sakop ng lalawigang kadis, kaharian ng espana. ang
bayang iyon ay mayaman, nasa tabi ng ilog guadalete at may 62,009 ang
nananahang tao.

 tinatawag na evangelio ang mga sinulat ni san mateo, san lukas,
san markos at san juan. ang mga sinulat ng apat na santong ito, na di
iba kung di ang kasaysayan ng mga ipinangaral at buhay ni jesukristo,
ang siyang pinagpapatuunan ng mga utos at palatuntunan ng iglesia
katolika apostolika romana, ng iglesia kismatika sa rusia at sa grekia,
ng iglesia protestante at ng iglesia filipina independiente.

 ang kahulugan ng sabing indolente ay ang taong hindi napupukaw ang
loob sa mga bagay na sa iba ay nakasakit. ang walang malasakit sa ano
man, ang mabagal, ang tamad.

 bailujan, galing sa sabing baile, sayaw. ang baile ay wikang
kastila. ang bailuhan ay hindi ginagamit ng mga fraile at ng mga
kastila dito sa filipinas kung di ang sabing baile pagka ang sayawan
ay sa bahay ng kapowa kastila, at bailujan pagka ang sayawan ay sa
bahay ng mga filipino. sa maikling sabi, ang kahulugan ng bailujan
ay sayaw na karapatdapat kutyain, katawatawa, walang kahusayan.

 ang loto ay isang kahoy sa afrika. anang mga poeta, ang taga
ibang lupaing makakain daw ng bunga ng loto ay nakalilimot sa
kanyang kinamulatang bayan.

 sa makatuwid baga'y sukat na ang magkaroon ng kaunting pag-iisip.

 kaugalian sa mga kastilang hindi usted kayo po na ginagamit
sa karaniwan, kung di vuestra reverenkia o vuesarevenkia sa
kagalanggalang po ninyo ang siyang ibinibigay na galang sa mga fraile
sa pakikipag-usap sa kanila.

 ipinangungusap ng ereje, sa pagka't sa wikang kastila'y hindi
isinasama ang h sa pagbasa. tinatawag na hereje ang kristianong
sumasalansang o hindi sumasampalataya sa mga pinasasampalatayanan ng
iglesia katolika apostolika romana.

 ang kinakatawan ng dios.

 maliit na general; sa makatuwid baga'y walang halagang general.

 maliit na general kapansanan.

 su exkelenkia sa wikang kastila, paunlak na tawag sa kapitan
general at sa iba pa ng mga kastila.

 pangalawa ng real patrono. tinatawag na real patrono ng iglesia
katolika romana ang hari sa espana. haring tagatangkilik ang kahulugan
sa wikang tagalog

 hindi ako nasisilong kahit siya ay pangalawa man ng hari ang
ibig sabihin ni pari damaso.

 mula sa taong 1717 hangang 1719 ay naging gobernador general sa
filipinas si don fernando bustamante. sa pagka't kanyang napagunawa ang
malaking mga pagnanakaw sa pamamanihala ng salapi ng hari, minagaling
niya ang magtatag ng mga bagong utos sa pamamahala ng salapi ng
kalahatan. pinasimulan niyang kinulong sa bilangguan ang mga taong
pinaghihinalaan; sila ay kanyang pinag-usig sa harap ng mga tribunal.
galit na galit kay bustamante ang mga may matataas na katungkulang sa
ganito ay nangagsipanganib na mapahamak, at sa gayong kahigpitan ay hindi
nangabihasa kailan man. sa pagka't nabalitaan ni bustamante ang
panukalang manghimagsik laban sa kanyang kapangyarihan at pamamahala, at
tinatangkilik ng mga fraile sa kanilang mga simbahan ang lalong mga
kilalang mahihigpit niyang mga kaaway, naglathala siya ng pagtawag sa
lahat ng mga lalaking may mahigit na labing apat na taon upang
mangagsipanig sa hukbong magsasanggalang sa kapangyarihan ng hari.
diningig ng bayan ang pag tawag na iyon, at natatag ang isang hukbo
ng mga kusang pumasok sa pagsusundalo. nangagsifirma ang arsobispo at
ilang mga abogado sa isang kasulatang doon ay itinututol na walang
kapangyarihan at walang katowiran daw si bustamante na ipag-utos ang
pagpapabilango sa notariong si osejo, na tumakbo at nagtago sa simbahang
katedral: dahil dito ay ipinag-utos ng gobernador general na dakpin at
ibilanggo ang arsobispo at gayon din ang mga abogadong kainalam sa
gayong panukalang kataksilan. pinanggalingan ang mga
pagpapabilanggong ito ng iba't ibang mga kaguluhan, at sa takot ng
mga fraileng baka sila naman ang pag-usigin, minagaling nila ang sila
ang mamatnugot sa mga lumalabag sa kapangyarihan ng
gobernador. lumabas sa mga simbahan ang mga nagtatago roon, nagdala
ng mga sandata, at ng makasanib na sa kanila ang ilang mga tagarito,
lumakad sila at ang tinungo'y ang palakio ng gobernador, na ng
panahong iyon ay na sa tagilirang ilaya ng tinatawag ngayong plasa ni
william mkkinley. nangunguna sa paglakad ang mga fraile na may mga
hawak na santo kristo sa kanilang mga kamay. nang maalaman ni
bustamante ang gayong panghihimagsik, ipinag-utos sa kanyang mga
guardiang barilin ang mga nanghihimagsik na iyon; datapuwa't hindi
sumunod sa kanyang utos ang mga sundalo, at ng dumating ang mga
nanghihimagsik sa tapat ng palakio, isinuko nila ang kanilang mga
sandata sa harap ng pagka damit sakerdote ng mga fraileng nangagtaas
ang mga kamay na may hawak na mga santo kristo at mga larawan ng
santo. pinabayaan din ng mga sundalong alabardero na sila ay makapasok.
lumabas ang kahabaghabag na si bustamanteng may sandatang hawak, at
sinalubong sa hagdanan ang mga nanghihimagsik. hinandulong siya ng
mga nanghihimagsik at sa sandali lamang ay may sugat na siyang malubha.
dumalo sa kanya ang kanyang anak na lalaki, at ito naman ay agad binaril
at nasugatan ng bala. kinaladkad ng mga nanghihimagsik ang kanilang
gobernador na naghihingalo hanggang sa isang bilangguang na sa silong
ng audienkia, at doon siya namatay ng magtatakip silim ng hapon ng
araw ring iyong ika 11 ng oktubre ng 1719; ipinagkait sa kanya ang
lahat ng saklolo at hindi siya binigyan ng isa mang lamang vasong
tubig. kinaladkad naman ang anak ng gobernador general sa talian ng
mga kabayo sa palakio, at doon siya namatay ng hapon ding iyon, at
ipinagkait sa kanyang makagibik ang sino man manggagamot at itinanggi
sa kanya ang lahat ng bagay na saklolo. ang mga nanghimagsik na
pinamunuan ng mga fraileng pumupuri at nagpapaunlak sa mga pumatay sa
gobernador at sa kanyang anak ay nangagsitungo sa kuta ng santiago at
doon ay kinuha at pinawalan ang arsobispo, na pagdaka'y siya, ang nagatang
sa sarili ng katungkulang pagka gobernador general sa sangkapuluang
ito. hindi nagkamit parusa kailan man ang mga kakilakilabot na
katampalasanang ito. sinipi sa kenso de las islas filipinas ng 1903,
tomo i, pagina 342

 su majestad el rey sa wikang kastila. masasabing: ang
makapangyarihan hari.

 sa matuwid baga'y hindi niya pinahahalagahan ang taong sinasabi ng
teniente.

 aayaw kilalanin ng mga fraile si alfonso xii, na ng panahong
sinasabi sa noli me tangere ay siyang hari sa espana, kung di si
karlos de borbon na naghahangad na siyang maghari sa mga kastila.
dahil sa paghahangad na ito ay silasila ring mga kastila ang
nangagsipagbaka, at maraming dugo ang nabuhos. ang unang nakabaka ng
reina kristina at ng reina isabel ii ay si karlos de borbon, kapatid ni
fernando vii; isinalin niya pagkatapos ang tinatawag niyang katuwiran sa
korona ng espana sa kanyang anak na si karlos lis, na nagpamagat ng
konde de montemolin at haring karlos vi, na siyang muling nagsabog ng
kaligaligan, dugo at mga kapahamakan sa espana, sa isang maningas na
pagbabaka at ng siya ay matalo'y umuwi sa trieste at doon namatay ng
1861.

humalili kay karlos lis ang kanyang kapatid na si juan borbon, ngunit
wala itong nagawang may kahulugan.

ang anak ni juang nagngangalang karlos at nagpamagat ng haring karlos
vii ang siyang nagpatuloy ng pagbabaka, sa udyok at tulong ng mga
fraile at makafraile. pinasimulan ang ikatlong pagbabaka sa espanang
mga kapowa kastila rin ang nagpatayan, ng 8 ng abril ng 1872. ng
panahong iyon ay maraming totoong salapi ang ipinadalang galing sa
filipinas na handog ng mga fraile kay karlos, datapuwa't wala ring
kinahinatnan ang pagpupumilit nito, ng mga fraile at ng mga
makafraile, kung di magsabog ng dugong kalahi at papaghirapin ng di
ano lamang ang espana. natapos ang pagbabaka roon ng 27 ng febrero ng
1876, araw na ibinalik ni karlos sa frankia. ang pinakamabuti sa mga
general nito ay si sumalakarregi at si kabrera. kumilala at sumuko si
kabrera sa haring alfonso xii ng taong 1895. kung pamagatan si don
karlos ng mga kastila'y karlos khapa.

marahil ibigin ng mga bumabasang maalaman kung ano ang dahil ng
pagbabakang ito, na nagpasimula ng 2 ng oktubre ng 1833 at nagtapos
ng 27 ng febrero 1876, at aking sasabihin sa maikling salita:

bago pa lamang nakakawala ang espana sa kapangyarihan ng mga frankes,
ay nagpasimula na ang panukala ng mga fraile at ng mga makafraileng
papanumbalikin doon ang pagtatatag uli ng absolutismo; sa makatuwid
baga'y ang kapangyarihan ng haring magawa ang bawa't maibigan, at
manumbalik ang tribunal ng inqisikion. hindi pumayag si fernando vii
sa gayong balak, at sa gayon ay kinagalitan siya at minagaling ng mga
fraileng sa kanya ay mahalili ang kanyang kapatid na si karlos maria
isidro de borbon, na nangakong kung siya ang magiging hari ay gagawin
niya bawa't ibigin ng papa at ng mga fraile. bago namatay si
fernando ay gumawa ito ng testamentong isinasalin niya ang kanyang
korona sa kanyang anak na babaeng si isabel. ng mamatay si fernando vii
ng 29 septiembre ng 1833 ay nahahanda na upang bakahin ang hahaliling
reinang si isabel ii, na sa pagka't musmos pa noon, ang namamahala ng
kaharia'y si reina kristinang nabao kay fernando vii, at ng ikatlong
araw ng pagkamatay nito ay pinasimulaan na nga ang panggugulo sa espana
ni karlos, na tinutulungan ng papa, ng mga fraile, ng lahat ng
mga pari at ng kanilang mga kakampi.

ngayong mga panahong ito ay mahinang mahina na ang karlismo sa espana,
at sila sila ay nagsisiraan. may nangagpapangalang integrista na
siyang nangag-iibig ng absolutismo at ng inqisikion, at
mestiso ang itinatawag nila sa sumasang ayon sa kalagayang dala ng
panahon at ayaw sa inqisikion at sa absolutismo. ngayon ay makukuro
na kung bakit aayaw kilalanin ng mga fraileng hari nila si alfonso xii
at si alfonso xiii man; ngunit ang sawikain nga ng mga kastila'y a
la fuersa ahorkan sapilitan ang pagbitay. aayaw man sila ay sapilitang
nilalagok ang apdong handog ng katuwiran at ng katotohanan.

 sa kanyang kalagayan o sa kanyang sarili.

 sa galit ay nabiglaanan.

 sa bibig lamang.

 mula sa puso, taimtim sa puso.

 na sa pag-iisip.

 sa isang pagkakataon, hindi sinasadya.

 sa pagkakataon at sa ganang akin.

 ang paring katulong ng kura. ng panahon ng gobyerno ng espana,
halos ang lahat ng paring filipino ay pawang koadjutor lamang ang
naaabot na katungkulan; bihirang bihira ang nagiging kura, at ang
karaniwan ay mga fraile ang nagigiug kura; kaya't ang lahat ng mga
kura halos sa sangkapuluang ito ay pawang mga fraile. aliping mistula
ang pagpapalagay ng mga kurang fraile sa mga koadjutor na filipino.
salamat sa revolukiong ginawa ng katipunang tatag ni gat andres
bonifacio'y nahango ang mga paring filipino sa gayong kaalipinan;
datapuwa't hangga ngayon ay wala isa man lamang sa mga paring filipinong
nakakagunitang magpaunlak kay gat andres bonifacio. kahimanawari sila ay
mangagising sa panahong hinaharap. wala ng karimarimarim na pusong
gaya ng di marunong tumumbas sa utang na loob!!!

 ang sumusulat ng mga inilalathala sa mga periodiko o
pamahayagan.

 ang may almaken o tindahan. tinatawag ding almakenero ang katiwala
sa pag-iingat ng mga kamalig na ligpitan ng ano man, o ang isang
katungkulan sa gobyernong ganito ang pangalan.

 kaugalian ng mga taong may pinag-aralang kung pumapanhik sila sa
bahay ng isang hindi kakilala, ang siya ay iharap sa maybahay ng isang
kakilala nito at sabihing: may kapurihan po akong ipakikilala sa inyo
si ginoong fulano.

 ang monje bernardo skhwart, aleman, na siyang nakatuklas ng
pag-gawa ng polvora ng siglo x






krisostomo ibarra


hindi magaganda at mabubuting bihis na mga dalaga upang pansinin ng
lahat, sampo ni fr. sibyla; hindi ang karilagdilagang kapitan general na
kasama ang kanyang mga ayudante upang maalis sa pagkatigagal ang
teniente at sumalubong ng ilang hakbang, at si fr. damaso ay maging
tila nawal-an ng diwa: sila ay wala kung di ang original ng larawang
naka frak, na tangan sa kamay ang isang binatang luksa ang boong
pananamit.

 magandang gabi po, mga ginoo! magandang gabi po among! ang
unang sinabi ni kapitang tiago, at kanyang hinagkan ang mga kamay ng
mga sakerdote, na pawang nakalimot ng pagbebendikion. inalis ng
dominiko ang kanyang salamin sa mata upang mapagmasdan ang bagong dating
na binata at namumutla si fr. damaso at nangdididilat ang mga mata.

 may kapurihan akong ipakilala po sa inyo si don krisostomo ibarra, na
anak ng nasira kong kaibigan! ang ipinagpatuloy ni kapitang
tiago. bagong galing sa europa ang ginoong ito, at siya ay aking
sinalubong.

umalingawngaw ang pagtataka ng maringig ang pangalang ito;
nalimutan ng tenienteng bumati sa may bahay, lumapit siya sa binata at
pinagmasdan niya ito, mula sa paa hanggang ulo. ito ay nakikipagbatian
ng mga ugaling salita ng sandaling iyon sa boong pulutong; tila
mandin sa kanya ay walang bagay na naiiba sa gitna ng salas na iyon,
liban na lamang sa kanyang pananamit na itim. ang kanyang taas na higit
sa karaniwan, ang kanyang pagmumukha, ang kanyang mga kilos ay pawang
naghahalimuyak niyang kabataang mainam na pinagsabay inaralan ang
katawa't kalolowa. nababasa sa kanyang mukhang bukas at masaya ang
kaunting bakas ng dugong kastila na naaaninag sa isang magandang kulay
kaymanggi, na mapulapula sa mga pisngi, marahil sa pagkapatira niya
sa mga bayang malalamig.

 aba! ang biglang sinabi sa magalak na pagtataka ang kura ng aking
bayan! si pari damaso: ang matalik na kaibigan ng aking ama!

nangagtinginang lahat sa frankiskano: ito ay hindi kumilos.

 ako po'y pagpaumanhinan ninyo, ako ay nagkamali! ang idinugtong ni
ibarra, na ga nahihiya na.

 hindi ka nagkamali! ang sa kawakasa'y naisagot ni fr. damaso, na
sira ang vokes. ngunit kailan man ay hindi ko naging kaibigang matalik
ang iyong ama.

untiunting iniurong ni ibarra ang kanyang kamay na iniakmang humawak sa
kamay ni pari damaso, at tiningnan niya ito ng boong panggigilalas;
lumingon at ang nakita niya ay ang mabalasik na anyo ng teniente, na
nagpapatuloy ng pagmamasid sa kanya.

 bagongtao, kayo po ba ang anak ni don rafael ibarra?

yumukod ang binata.

ga tumindig na sa kanyang sillon si fr. damaso at tinitigan ang
teniente.

 kahimanawari dumating kayong malualhati dito sa inyong lupain, at
magtamo nawa po kayo ng lalong magandang palad kay sa inyong ama! ang
sabi ng militar na nanginginig ang vokes. siya ay aking nakilala at
nakapanayam, at masasabi kong siya ay isa sa mga taong lalong
karapatdapat at lalong may malinis na kapurihan sa filipinas.

 ginoo ang sagot ni ibarrang nababagbag ang puso ang inyo pong
pagpuri sa aking ama ay pumapawi ng aking mga pag-alap-ap tungkol sa
kaniyang kinahinatnang palad, na ako, na kanyang anak ay di ko pa
napagtatalos.

napuno ng luha ang mga mata ng matanda, tumalikod at umalis na
dalidali.

napag-isa ang binata sa gitna ng salas; at sa pagka't nawala ang may
bahay, wala siyang makitang sa kanya ay magpakilala sa mga dalaga, na
ang karamiha'y tinitingnan siya ng may paglingap. nang
makapag-alinlang may ilang minuto, tinungo niya ang mga dalagang
taglay ang kalugodlugod na katutubong kilos.

 itulot ninyo sa aking lakdangan ko anya ang mga utos ng mahigpit
na pakikipagkapwa tao. pitong taon na ngayong umalis ako rito sa aking
bayan, at ngayong ako ay bumalik ay hindi ko mapigilan ang nasang ako ay
bumati sa lalong mahalagang hiyas niya; sa kanyang mga supling na
babae.

napilitan ang binatang lumayo roon, sa pagka't sino man sa mga dalaga'y
walang nangahas sumagot. tinungo niya ang pulutong ng ilang mga
ginoong lalaki, na ng mamasid na siya ay dumarating ay nangagkabilog.

mga ginoo anya may isang kaugalian sa alemaniang pagka pumaparoon sa
isang kapisanan, at walang masumpungang sa kanya ay magpakilala sa mga
iba; siya ang nagsasabi ng kanyang pangalan at napakikilala, at
sumasagot naman ang mga kausap ng sa gayon ding paraan. itulot po
ninyo sa akin ang ganitong ugali; hindi dahil sa ibig kong dito ay
magdala ng mga asal ng mga taga ibang lupain, sa pagka't totoong
magaganda rin naman ang ating mga kaugalian, kung di sa pagka't
napipilitan kong gawin ang gayong bagay. bumati na ako sa langit at sa
mga babae ng aking tinubuang lupa: ngayon ay ibig kong bumati naman sa
mga kababayan kong lalaki. mga ginoo, ang pangalan ko ay juan
krisostomo ibarra at magsalin!

sinabi naman sa kanya ng kanyang mga kausap ang kanikanilang mga
pangalang humigit kumulang ang pagka walang kabuluhan, humigit
kumulang ang pagka hindi nakikilala nino man.

 ang pangalan ko ay a a! ang sinabit sukat ng isang binata at
bahagya ng yumukod.

 baka po kaya may kapurihan akong makipagsalitaan sa poetang ang mga
sinulat ay siyang nakapagpanatili ng marubdob kong pagsinta sa
kinagisnan kong bayan? ibinalita sa aking hindi na raw po kayo
sumusulat, datapuwa't hindi nila nasabi sa akin ang kadahilanan 

 ang kadahilanan? sa pagka't hindi tinatawag ang dakilang ningas ng
isip upang ipamalingkahod at magsinungaling. pinag-usig sa harap ng
hukom ang isang tao dahil sa inilagay sa tula ang isang katotohanang
hindi matututulan. ako ay pinangalanang poeta, nguni hindi ako
tatawaging ulol.

 at mangyayari po bagang maipaunawa ninyo kung ano ang katotohanang
yaon?

 sinabi lamang na ang anak ng leon ay leon din naman; kakaunti na at
siya ay ipinatapon sana.

at lumayo sa pulutong na iyon ang binatang may kakaibang asal.

halos tamatakbo ang isang taong masaya ang pagmumukha, pananamit
filipino ang suot, at may mga botones na brillante sa pekhera.
lumapit kay ibarra, nakipagkamay sa kanya at nagsalita:

 ginoong ibarra, hinahangad kong makilala ko po kayo; kaibigan kong
matalik si kapitang tiago, nakilala ko ang inyong ginoong ama ; ang
pangalan ko ay kapitang tinong, nananahan ako sa tundong kinalalagyan
ng inyong bahay; inaasahan kong pauunlakan ninyo ako ng inyong
pagdalaw; doon na po kayo kumain bukas!

bihag na bihag si ibarra sa gayong kalaking kagandahang loob:
ngumingiti si kapitang tinong at kinukuyumos ang mga kamay.

 salamat po! ang isinagot ng boong lugod. ngunit pasasa san diego
po ako bukas 

 sayang! kung gayon ay saka na, kung kayo ay bumalik!

 handa na ang pagkain! ang bigay alam ng isang lingkod ng kafe la
kampana. nagpasimula ng pagpasamesa ang panauhin, baga man
nagpapamanhik na totoo ang mga babae, lalong lalo na ang mga filipina.




 karaniwan sa katagalugan tawaging among ang pari, marahil sa
turo rin ng fraile. ang sabing among ay galing sa amo, na ang
kahulugan ay panginoon, at ang tumatawag ng amo ay alipin. bakit
hindi sila nagpatawag ng ama na siyang kahulugan sa wikang tagalog
ng sabing padre? bakit itinutulot ng mga sakerdote na sila ay
tawagin amo?

=
ang hapunan


tila mandin totoong lumiligaya si fr. sibyla: tahimik na lumalakad at
hindi na namamasid sa kanyang nangingilis at manipis na mga labi ang
pagpapawalang halaga; hanggang sa marapating makipagusap sa pilay na si
doktor de espadana, na sumasagot ng putol-putol na pananalita, sa
pagkat siya ay may pagka utal. kagulatgulat ang sama ng loob ng
frankiskano, sinisikaran ang mga sillang nakahahadlang sa kanyang
nilalakaran, at hanggang sa siniko ang isang kadete. hindi nagkikikibo
ang teniente; nagsasalitaan ng masaya ang iba at kanilang pinupuri ang
kabutiha't kasaganaan ng haying pagkain. pinakunot ni dona viktorina,
gayon man, ang kanyang ilong; ngunit karakaraka'y lumingong malaki
ang galit, kawangis ng natapakang ahas: mangyari'y natuntungan ng
teniente ang kola ng kanyang pananamit.

 datapuwa't wala po ba, kayong mga mata? anya.

 mayroon po, ginoong babae, at dalawang lalong magaling kay sa mga
mata ninyo; datapowa't pinagmamasdan ko po iyang inyong mga kulot ng
buhok ang itinugon ng militar na iyong hindi totoong mapagparaya sa
babae, at saka lumayo.

baga man hindi sinasadya ay kapuwa tumungo ang dalawang fraile sa duyo o
ulunan ng mesa, marahil sa pagka't siyang pinagkaratihan nila at
nangyari nga ang mahihintay, na tulad sa nangagpapangagaw sa isang
katedra: pinupuri sa mga pananalita ang mga karapatan at kataasan
ng isip ng mga kapangagaw; datapua't pagdaka'y ipinakikilala ang
pabaligtad, at nangag-uungol at nangag-uupasala kung hindi sila ang
makapagtamo ng kanilang hangad.

 ukol po sa inyo, fr. damaso!

 ukol po sa inyo, fr. sibyla!

 kayo ang lalong unang kakilala sa bahay na ito  konfesor ng
nasirang may bahay na babae, ang lalong may gulang, may karapatan at may
kapangyarihan.

 matandang matanda'y hindi pa naman! ngunit kayo po naman ang kura
nitong bayan! ang sagot na matabang ni fr. damasong gayon man ay hindi
binibitiwan ang silla.

 sa pagka't ipinag-uutos po ninyo'y ako ay sumusunod! ang iniwakas ni
fr. sibyla.

 ako ay hindi nag-uutos! ang itinutol ng frankiskano ako ay hindi
nag-uutos!

umuupo na sana si fr. sibylang hindi pinapansin ang mga pagtutol na
iyon, ng makasalubong ng kanyang mga mata ang mga mata ng teniente.
ang lalong mataas na ofikial sa filipinas, ayon sa kaisipan ng mga
fraile, ay totoong malaki ang kababaan sa isang uldog na tagapagluto ng
pagkain. kedant arma togæ, ani kikeron sa senado; kedant arma
kotae anang mga fraile sa filipinas. datapuwa't mapitagan si fr.
sibyla, kaya't nagsalita:

 ginoong teniente, dito ay na sa mundo po tayo at wala sa sambahan;
nararapat po sa inyo ang umupo rito.

datapuwa't ayon sa anyo ng kanyang pananalita ay sa kanya rin nauukol
ang upuang iyon, kahit na sa mundo. ang teniente, dahil yata ng siya ay
huwag magpakagambala, o ng huwag siyang umupo sa gitna ng dalawang
fraile, sa maikling pananalita ay sinabing ayaw siyang umupo roon.

alin man sa tatlong iyon ay hindi nakaalaala sa may bahay. nakita ni
ibarrang nanonood ng boong galak at nakangiti sa mga
pagpapalamangang iyon sa upuan ang may bahay.

 bakit po, don santiago! hindi po ba kayo makikisalo sa amin? ani
ibarra.

ngunit sa lahat ng mga upuan ay may mga tao na. hindi kumakain si
lukulo sa bahay ni lukulo.

 tumahimik po kayo! huwag kayong tumindig! ani kapitang tiago,
kasabay ng pagdidiin sa balikat ni ibarra. kaya pa naman gumagawa ang
pagdiriwang na ito ay sa pagpapasalamat sa mahal na virgen sa inyong
pagdating. nagpagawa ako ng tinola dahil sa inyo at marahil malaon ng
hindi ninyo natitikiman.

dinala sa mesa ang isang umaasong malaking fuente. pagkatapos
maibulong ng dominiko ang benedikte na halos wala sino mang
natutong sumagot, nagpasimula ng pamamahagi ng laman ng fuenteng
iyon. ngunit ayawan kung sa isang pagkalibang o iba kayang bagay,
tumama kay pari damaso ang isang pinggang sa gitna ng maraming upo at
sabaw ay lumalangoy ang isang hubad na liig at isang matigas na pakpak
ng inahing manok, samantalang kumakain ang iba ng mga hita at dibdib,
lalong lalo na si ibarra, na nagkapalad mapatama sa kanya ang mga atay,
balonbalonan at iba, pang masasarap na lamang loob ng inahing manok.
nakita ng frankiskano ang lahat ng ito, dinurog ang mga upo, humigop
ng kaunting sabaw, pinatunog ang kukhara sa paglalagay at biglang
itinulak ang pingga't inilayo sa kanyang harapan. nalilibang namang
totoo ang dominiko sa pakikipagsalitaan sa binatang mapula ang buhok.

 gaano pong panahong napaalis kayo sa lupaing ito? ang tanong ni
laruja kay ibarra.

 pitong taon halos.

 aba! kung gayon ay marahil, nalimutan na ninyo ang lupaing ito?

 baligtad po; baga man ang kinagisnan kong lupa ay tila mandin
linilimot na ako, siya ay lagi kong inaalaala.

 ano po ang ibig ninyong sabihin? ang tanong ng mapulang buhok.

 ibig kong sabihing may isang taon na ngayong hindi ako tumatangap ng
ano mang balita tungkol sa bayang ito, hanggang sa ang nakakatulad ko ay
ang isang di tagaritong hindi man lamang nalalaman kung kailan at kung
paano ang pagkamatay ng kanyang ama.

 ah! ang biglang sinabi, ng teniente.

 at saan naroon po kayo at hindi kayo tumelegrama? ang tanong ni dona
viktorina. tumelegrama kami sa peninsula ng kami'y pakasal.

 ginoong babae; nitong huling dalawang tao ay doroon ako sa dakong
ibaba ng europa, sa alemania at saka sa kolonia rusa.

minagaling ng doktor de espadana, na hangga ngayon ay hindi
nangangahas magsalita, ang magsabi ng kaunti:

 na  na  nakilala ko sa espana ang isang polakong taga, va 
varsovia, na ang pangala'y stadtnitski, kung hindi masama ang aking
pagkatanda; hindi po ba ninyo siya nakikita? ang tanong na totoong
kimi at halos namumula sa kahihiyan.

 marahil po ang matamis na sagot ni ibarra ngunit sa sandaling
ito ay hindi ko naaalaala siya.

 aba, hindi siya maaring ma  mapagkamal-an sa iba! ang idinugtong
ng doktor na lumakas ang loob. mapula ang kanyang buhok at totoong
masamang mangastila.

 mabubuting mga pagkakakilalanan; ngunit doon ay sa kasaliwaang palad
ay hindi ako nagsasalita ng isa man lamang wikang kastila, liban na
lamang sa ilang mga konsulado.

 at paano ang inyong ginagawang pamumuhay? ang tanong ni dona
viktorinang nagtataka.

 ginagamit ko po ang wika ng lupaing aking pinaglalakbayan, ginoong
babae.

 marunong po ba naman kayo ng ingles? ang tanong ng dominikong
natira sa hongkong at totoong marunong ng pidggin-english, iyang
halo-halong masamang pananalita ng wika ni shakespeare ng anak ng
imperio keleste.

 natira akong isang taon sa inglaterra, sa kasamahan ng mga taong
ingles lamang ang sinasalita.

 at alin ang lupaing lalong naibigan po ninyo sa europa? ang tanong
ng binatang mapula ang buhok.

 pagkatapos ng espana, na siyang pangalawa kong bayan, alin man sa
mga lupain ng may kalayaang europa.

 at kayo pong totoong maraming nalakbay  sabihin ninyo, ano po ba
ang lalong mahalagang bagay na inyong nakita? ang tanong ni laruja.

wari ay nag-isip-isip si ibarra.

 mahalagang bagay, sa anong kaukulan?

 sa halimbawa  tungkol sa pamumuhay ng mga bayan  sa buhay ng
pakikipanayam, ang lakad ng pamamahala ng bayan, ang ukol sa religion,
ang sa kalahatan, ang katas, ang kabooan.

malaong nagdidilidili si ibarra.

 ang katotohanan, bagay na ipanggilalas sa mga bayang iyan, kung
ibubukod ang sariling pagmamalaki ng bawa't isa sa kanyang nakion.
bago ko paroonan ang isang lupain, pinagsisikapan kong matalos ang
kanyang historia, ang kanyang exodo kung mangyayaring masabi ko ito,
at pagkatapos ang nasusunduan ko ay ang dapat mangyari: nakikita kong ang
iginiginhawa o ipinaghihirap ng isang baya'y nagmumula sa kanyang
mga kalayaan o mga kadiliman ng isip, at yamang gayon ay nanggagaling
sa mga pagpapakahirap ng mga namamayan sa ikagagaling ng kalahatan,
o ang sa kanilang mga magugulang na pagka walang ibang iniibig at
pinagsusumakitan kung di ang sariling kaginhawahan.

 at wala ka na bagang nakita kung di iyan lamang? ang itinanong na
nagtatawa ng palibak ng frankiskano, na mula ng pasimulaan ang
paghapon ay hindi nagsasalita ng ano man, marahil sa pagka't siya ay
nalilibang sa pagkain; hindi karapatdapat na iwaldas mo ang iyong
kayamanan upang wala kang maalaman kung di ang babahagyang bagay na
iyan! sino mang musmos sa eskuelaha'y nalalaman iyan!

napatingin na lamang sa kanya si ibarra't hindi maalaman kung ano ang
sasabihin; ang mga iba ay nangagtitinginan sa pagkataka at
nanganganib na magkaroon ng kaguluhan. nagtatapos na ang paghapon,
ang kagalangan po ninyo'y busog na ang isasagot sana ng binata;
ngunit nagpigil at ang sinabi na lamang ay ang sumusunod:

 mga ginoo; huwag kayong magtataka ng pagsasalitang kasambahay sa
akin ng aming dating kura; ganyan ang pagpapalagay niya sa akin ng
ako ay musmos pa, sa pagka't sa kanya ay para ring hindi nagdaraan ang
mga taon; datapowa't kinikilala kong utang na loob, sa pagka't
nagpapaalaala sa aking lubos niyong mga araw na madalas pumaparoon sa
aming bahay ang kanyang kagalangan, at kanyang pinauunlakan ang
pakikisalo sa pagkain sa mesa ng aking ama.

sinulyap ng dominiko ang frankiskano na nangangatal. nagpatuloy ng
pananalita si ibarra at nagtindig:

 itulot ninyo sa aking ako ay umalis na, sa pagka't palibhasa ay bago
akong dating at dahil sa bukas din ay ako ay aalis, marami pang totoong
gagawin akong mga bagay-bagay. natapos na ang pinakamahalaga ng
paghapon, kaunti lamang kung ako ay uminom ng alak at bahagya na
tumitikim ako ng mga likor. mga ginoo, matungkol nawa ang lahat sa
espana at filipinas!

at ininom ang isang kopitang alak na hanggang sa sandaling iyon ay hindi
sinasalang. tinularan siya ng teniente, ngunit hindi nagsasabi ng
ano man.

 huwag po kayong umalis! ang ibinulong sa kanya, ni kapitang
tiago. darating na si maria klara: sinundo siya ni isabel. paririto ang
sa bayang bagong kura, na santong tunay.

 paririto ako bukas bago ako umalis. ngayon ay may gagawin akong
mahalagang pagdalaw.

at yumao. samantala ay nagluluwal ng sama ng loob ang frankiskano.

 nakita na ninyo? ang sinasabi niya sa binatang mapula ang buhok na
ipinagkukukumpas ang kukhillo ng himagas. iyan ay sa pagmamataas! hindi
nila maipagpaumanhing sila ay mapagwikaan ng kura! ang akala nila'y
mga taong may kahulugan na! iyan ang masamang nakukuha ng pagpapadala
sa europa ng mga bata! dapat ipagbawal iyan ng gobyerno.

 at ang teniente? ani dona viktorinang nakikikampi sa
frankiskano sa boong gabing ito ay hindi inalis ang pagkukunot ng
pag-itan ng kanyang mga kilay; magaling at tayo ay iniwan! matanda
na'y teniente pa hangga ngayon!

hindi malimutan ng ginoong babae ang pagkakabanggit sa mga kulot ng
kanyang buhok at ang pagkakayapak sa enkanonado ng kanyang mga
enagua.

ng gabing yao'y kasama ng mga iba't ibang bagay na isinusulat ng
binatang mapula ang buhok sa kanyang librong estudios koloniales, ang
sumusunod: kung ano't makahihilahil sa kasayahan ng isang piging ang
isang liig at isang pakpak sa pinggan ng tinola. at kasama ng mga
iba't ibang paunawa ang mga ganito: ang taong lalong walang kabuluhan
sa filipinas sa isang hapunan o kasayahan ay ang nagpapahapon o
nagpapafiesta: makapagpapasimula sa pagpapalayas sa may bahay at
mananatili ang lahat sa boong kapanatagan. sa mga kalagayan ngayon
ng mga bagay bagay, halos ay isang kagalingang sa kanila ay gagawin
ang huwag paalisin sa kanilang lupain ang mga filipino, at huwag man
lamang turuan silang bumasa.


 wikang haluang kastila't tagalog, na kung tawagi'y wikang
tinula. nagpapatumpiktumpik bago'y ibig, may mga filipinong hindi
nangingiming magsalitang sila ay hindi nakakawatas ng wikang tagalog,
na hindi sila marunong ng wikang tagalog; datapawa't hindi rin naman
marunong magsalita ng tunay na wikang kastila; walang nalalaman kung di
ang wikang tinda: kahabaghabag na mga tao!

 ang pagtuturo ng isang karunungan; sa halimbawa: si fulano'y
nagtuturo ng katedra ng derekho na gaya rin kung sabihing si
fulano'y nagtuturo ng dunong ng derekho.

 magbigay ang sandata sa harap ng karunungang; sa makatuwid baga'y
dapat gumalang ang mga militar sa mga taong pantas.

 magbigay ang sandata sa harap ng mga fraile; dapat gumalang ang
mga militar sa mga fraile.

 wikang kastila ang sabing mundo at maraming kahulugan: ang
kabooan ng lahat ng mga kinapal. ang lupa. ang kabooan ng lahat
ng tao. baul na malaki. tungkol sa pamumuhay. isa sa mga kaaway ng
kaluluwa. dito ay ang kahulugan ay isang tanging bahagi ng
sangkataohan, sa makatuwid baga'y ang mga tao sa piging na
iyon.

 si lucio licino lucalo, konsul romano, na bantog dahil sa totoong
magaling na pagkain sa kanyang mesa.

 ang kahulugan dito ay isang malaking tasang malukong na
pinaglalagyan ng pagkain kahulugan din ng wikang fuente; bukal ng
tubig na nanggagaling sa lupa. isang aparato upang doon ay lumabas ang
tubig na nanggagaling sa mga tubo at ng magamit sa bahay, sa daan o
sa halamanan. mula ng isang bagay. ang sugat na talagang ginagawa sa
braso, sa binti at iba pa. kinakailangang sa pagsasalita ng fuente
ay magpalabas ng hangin sa bibig, sa pagka't kung hindi ay masasabing
puente na ang kahulugan ay tulay. ito ay isa sa mga kadahilanan kaya
ayaw akong makisunod sa bagong palakad na isulat ng p kahit ang
pinanggalinga'y f, gaya sa halimbawa ng filipinas, fernando, faustino
na may mga sumusulat ngayon ng pilipnas, pernando, paustino. gayon
ma'y iginagalang ko at hindi ko pinipintasan ang sa ibang kaisipan at
palakad na sinusunod. upang maipangusap ang efe ay idinadaiti ang
labi sa mga ngiping itaas saka magpalabas ng hangin sa pagsasalita
ng letra.

 pinupuri kata. pasimula ng isang dasal sa dios na wikang lating
sinasabi ng mga pari at iba pang katoliko bago kumain.

 tinatawag ng mga kastilang peninsula ang espana. peninsula
ang sabi ni dona viktorina, sa pagka't siya ay isa riyan si mga babaeng
tagalog na nagkakastikastilaan ay bago'y hindi man lamang marunong
mangusap ng wikang kastila. ang tunay na kahulugan ng peninsula ay
ang lupang halos naliligid ng tubig magkabikabila.

 tulad sa tinatawag nating wikang kastilang tinda. halohalong
salitang ingles, insik, portugues at malayo; gaya naman ng nangyayari
na rito sa filipinas tungkol sa pananalita ng ingles na halohalo ng
ingles, kastila't tagalog.

 gillermo shakespeare, dakilang poetang ingles at isa sa mga
pangulong dramatiko sa sangkataohan. ipinanganak sa strafford ng 1564
at namatay ng 1616. ang mga pangulong sinulat niya ay ang makbet,
romeo at julieta, hamlet, otelo, ang merkader sa venekia, ang
panaginip ng isang gabing tag-araw at iba pa.

 ang kaharian ng kina.

 pangalawang libro ng pentatesko ni moises. ang paglalakbay sa
ibang lupain ng mga tubo sa isang nakion o bayan, na siyang kahulugan
dito.

nag-aalinlangan si ibarra. ang hangin sa gabi, na sa mga buwang iyon ay
karaniwang may kalamigan na sa maynila, ang siyang tila mandin pumawi sa
kanyang noo ng manipis na ulap na doon ay nagpadilim: nagpugay at
huminga.

nagdaraan ang mga kokheng tila mga kidla't, mga kalesang paupahang
ang lakad ay naghihingalo, mga naglalakad na taga iba't ibang nakion.
taglay iyang paglakad na hindi nangagkakawangis ang hakbang, na siyang
nagpapakilala sa natitilihan o sa walang magawa, tinungo ng binata ang
dakong plasa ng binundok, na nagpapalingap-lingap sa magkabikabila na
wari ay ibig niyang kumilala ng ano man. yao'y ang mga dating daan at
mga dating bahay na may mga pintang puti at asul at mga pader na
pinintahan ng puti o kung dili kaya ay mga anyong ibig tularan ang
batong granito ay masama ang pagkakahuwad; nananatili sa kampanario
ng simbahan ang kanyang relos na may karatulang kupas na; iyon ding
mga tindahan ng insik na iyong may maruruming tabing na nasasampay sa
mga varillang bakal, na pinagbalibalikuko niya isang gabi ang isa sa
mga varillang iyon, sa pakikitulad niya sa masasama ang pagkaturong
mga bata sa maynila: sino man ay walang nagtowid niyon.

 marahan ang lakad! ang ibinulong, at nagtuloy siya sa daang
sakristia.

ang mga nagbibili ng sorbete ay nananatili sa pagsigaw ng:
sorbeteee! mga huepe rin ang siyang pang-ilaw ng mga dating
nangagtitindang insik at ng mga babaeng nagbibili ng mga kakanin at
mga bungang kahoy.

 kahangahanga! ang sinabi niya ito rin ang insik na may pitong
taon na, at ang matandang babae'y  siya rin! masasabing nanaginip
ako ng gabing ito sa pitong taong pagka pa sa europa! at santo dios!
nananatili rin ang masamang pagkalagay ng bato, na gaya rin ng aking
iwan!

at naroroon pa nga't nakahiwalay ang bato sa akera ng linilikuan ng
daang san jakinto at daang sakristia.

samantalang pinanonood niya ang katakatakang pananatiling ito ng mga
bahay at iba pa sa bayan ng walang kapanatilihan, marahang dumapo sa
kanyang balikat ang isang kamay; tumunghay siya ay kanyang nakita ang
matandang teniente na minamasdang siyang halos nakangiti: hindi na
taglay ng militar yaong mabalasik niyang pagmumukha, at wala na sa
kanya yaong mga kilay na totoong kanyang ikinatatangi sa iba.

 bagongtao, magpakaingat kayo! mag-aral po kayo sa inyong ama ang
sinabi niya.

 ipatawad po ninyo; ngunit sa akala ko ay inyong pinakamahal ang aking
ama; maaari po bang sabihin ninyo sa akin kung ano ang kanyang
kinahinatnan? ang tanong ni ibarra na siya ay minamasdan.

 bakit? hindi po ba ninyo nalalaman? ang tanong ng militar.

 itinanong ko kay kapitang tiago ay sumagot sa aking hindi niya
sasabihin kung di bukas na. nalalaman po ba ninyo, sakali?

 mangyari baga, na gaya rin naman ng lahat! namatay sa bilangguan!

umudlot ng isang hakbang ang binata at tinitigan ang teniente.

 sa bilangguan? sinong namatay sa bilangguan? ang itinatanong.

 aba, ang inyo pong ama, na nabibilanggo! ang sagot ng militar na
may kaunting panggigilalas.

 ang aking ama  sa bilangguan  napipiit sa bilangguan? ano po
ang wika ninyo? nakilala po ba ninyo ang aking ama? kayo po ba'y ?
ang itinanong ng binata at hinawakan sa braso ang militar.

 sa akala ko ay hindi ako namamali; si don rafael ibarra.

 siya nga, don rafael ibarra! ang marahang ùlit ng binata.

 ang boong isip ko ay inyo pong nalalaman na! ang ibinulong ng
militar, na puspos ng habag ang anyo ng pagsasalita, sa kanyang
pagkahiwatig sa nangyayari sa kalolowa ni ibarra; ang akala ko ay inyong
; ngunit tapangan ninyo ang inyong loob! dito ay hindi
mangyayaring magtamong kapurihan kung hindi nabibilanggo!

 dapat kong akalaing hindi po kayo nagbibiro sa akin ang muling
sinabi ni ibarra ng makaraan ang ilang sandaling hindi siya umiimik!
masasabi po ba ninyo sa akin kung bakit siya ay nasasabilangguan?

nag-anyong nag-iisip-isip ang militar.

 ang aking ipinagtatakang totoo'y kung bakit hindi ipinagbigay alam sa
inyo ang nangyayari sa inyong familia.

binata, mag-ingat po kayo! mag-aral kayo sa inyong
ama! anang teniente sa kanya. imp. de m. fernandes pas, 447, sta
krus.

 sinasabi sa akin sa kanyang huling sulat, na may isang taon na
ngayon, na huwag daw akong maliligalig kung di niya ako sinusulatan, sa
pagka't marahil ay totoong marami siyang pinakikialaman;
ipinagtatagubilin sa aking magpatuloy ako ng pag-aaral  at
benebendikionan ako!

 kung gayon ay ginawa niya ang sulat na iyan sa inyo, bago mamatay;
hindi malalao't mag-iisang taon ng siya ay aming inilibing sa inyong
bayan.

 anong dadahilana't nabibilanggo ang aking ama?

 sa kadahilanang totoong nakapagbibigay puri. ngunit sumama po kayo
sa akit ako ay paroroon sa kuartel; sasabihin ko hanggang tayo ay
lumalakad. kumapit po kayo sa aking braso.

hindi nangag-imikan sa loob ng sandali; may anyong nagdidilidili ang
matanda at wari ay hinihingi sa kanyang perilla, na
hinihimashimas, na magpaalaala sa kanya.

 kawangis ng lubos po ninyong pagkatalastas ang ipinasimula ng
pagsasalita ang ama po ninyo'y siyang pangulo ng yaman sa boong
lalawigan, at baga man iniibig siya't iginagalang ng marami, ang mga
iba'y pinagtatamnan naman siya ng masamang loob, o kinaiingitan. sa
kasaliwaang palad, kaming mga kastilang naparito sa filipinas ay hindi
namin inuugali ang marapat naming ugaliin: sinasabi ko ito, dahil sa isa
sa inyong mga nunong lalaki at gayon din sa kaaway ng inyong ama. ang
walang likat na paghahalihalili, ang kapangitan ng asal ng mga
matataas na puno, ang mga pagtatangkilik sa di marapat, ang kamurahan
at ang kaiklian ng paglalakbay-bayan, ang siyang may sala ng lahat;
pumaparito ang lalong masasama sa peninsula, at kung may isang mabait na
maparito, hindi nalalao't pagdaka'y pinasasama ng mga tagarito rin. at
inyong talastasing maraming totoong kaaway ang inyong ama sa mga kura
at sa mga kastila.

dito ay sandaling huminto siya.

 ng makaraan ang ilang buwan, buhat ng kayo po'y umalis, nagpasimula
na ang samaan ng loob nila ni pari damaso, na di ko masabi ang tunay na
kadahilanan. binibigyang kasalanan siya ni pari damasong hindi raw siya
nagkukumpisal: ng una'y dating hindi siya nangungumpisal, gayon man ay
magkaibigan silang matalik, na marahil natatandaan pa po ninyo. bukod sa
rito ay totoong dalisay ang kapurihan ni don rafael, at higit ang
kanyang pagkabanal sa maraming nangagkukumpisal at nangagpapakumpisal:
may tinutunton siya sa kanyang sariling isang kahigpithigpitang pagsunod
sa atas ng magandang asal, at madalas sabihin sa akin, pagka nasasalita
niya ang mga samaang ito ng loob: ginoong guevara,
sinasampalatayanan po ba ninyong pinatatawad ng dios ang isang mabigat
na kasalanan, ang isang kusang pagpatay sa kapuwa tao, sa halimbawa,
pagka, nasabi na sa isang sakerdote; na tao rin namang may katungkulang
maglihim ng sa kanya ay sinasaysay, at matakot masanag sa infierno, na
siyang tinatawag na pagsisising atrikion? bukod sa duwag ay walang
hiyang pumapanatag? iba ang aking sapantaha tungkol sa dios ang
sinasabi niya sa ganang akin ay hindi nasasawata ang isang kasam-an ng
kasam-an din, at hindi ipinatatawad sa pamamag-itan ng mga walang
kabuluhang pag-iyak at ng mga paglilimos sa iglesia. at inilalagay
niya sa akin ang ganitong halimbawa: kung aking pinatay ang isang ama
ng familia, kung dahil sa katampalasanan ko ay nabao't nalugami sa
kapighatian ang isang babae, at ang mga masasayang musmos ay naging
mga dukhang ulila, mababayaran ko kaya ang walang hanggang katowiran,
kung ako ay kusang pabitay, ipagkatiwala ko ang lihim sa isang
mag-iingat na huwag mahayag, maglimos sa mga kura na siyang hindi
tunay na nangagkakailangan, bumili ng bula de komposikion, o
tumangistangis sa gabi at araw? at ang bao at ang mga ulila?
sinasabi sa akin ng aking konkienkia na sa loob ng kaya ay dapat
akong humalili sa taong aking pinatay, ihandog ko ang aking boong lakas
at hanggang ako ay nabubuhay, sa ikagagaling ng familiang itong ako ang
may gawa ng pagkapahamak, at gayon man, sino ang makapagbibigay ng
kapalit ng pagsinta ng ama? ganyan ang pangangatuwiran ng inyo
pong ama, at ang ano mang ginagawa ay isinasangayong lagi sa mahigpit
na palatuntunang ito ng wagas na kaasalan, at masasabing kailan man ay
hindi nagbigay pighati kanino man; baligtad, pinagsisikapan niyang
pawiin, sa pamamag-itan ng magagandang gawa, ang mga tanging kasawian
sa katuwirang, ayon sa kanya ay ginawa raw ng kanyang mga nuno.
datapuwa't ipanumbalik natin sa kanyang samaan ng loob sa kura, ang
mga pagkakaalit na ito ay lumulubha; binabanggit siya ni pari damaso
buhat sa pulpito, at kung di tinutukoy siya ng boong liwanag ay isang
himala, sa pagka't sa kaugalian ng paring iyan ay mahihintay ang lahat.
nakikinikinita ko nang masama ang kahahangganan ng bagay na ito.

muling humintong sandali ang matandang teniente.

 naglilibot ng panahon iyon ang isang naging sundalo sa artilleria,
na pinaalis sa hukbo dahil sa malabis na kagaspangan ng kanyang asal
at dahil sa kamangmangang labis. sa pagka't kinakailangan niyang
mabuhay, at hindi pahintulot sa kanya ang magtrabajo ng mabigat na
makasisira ng aming kapurihan, nagtamo siya, hindi ko alam kung
sino ang sa kanya ay nagbigay, ng katungkulang pagka maniningil ng
buwis ng mga karruaje, kalesa at iba pang sasakyan. hindi tumanggap
ang aba ng ano mang turo, at pagdaka'y napagkilala ng mga indio ang
bagay na ito: sa ganang kanila ay totoong kahimahimala, na ang isang
kastila'y hindi marunong bumasa't sumulat. pinaglilibakan ang kulang
palad, na pinagbabayaran ng kahihiyan ang nasisingil na buwis, at
nalalaman niyang siya ang hantungan ng libak, at ang bagay na ito ay
lalong nakararagdag ng dating masama at magaspang niyang kaugalian.
sadyang ibinibigay sa kanya ang mga sulat ng patumbalik;
nagpapakonwari siya namang kanyang binabasa, at bago siya pumifirma kung
saan nakikita niyang walang sulat, na ang parang kinahig ng manok na
kanyang mga letra'y siyang larawang tunay ng kanyang kataohan;
linalangap niya ang masasaklap na kairingang iyon, ngunit
nakakasingil siya, at sa ganitong kalagayan ng kanyang loob ay hindi
siya gumagalang kanino man, at sa inyong ama'y nakipagsagutan ng
lubhang mabibigat na mga salita.

nangyari isang araw, na samantalang pinagpipihitpihit niya ang isang
papel na ibinigay sa kanya sa isang tindahan, at ibig niyang malagay sa
tuwid, nagpasimulang kinawayan ang kanyang mga kasamahan ng isang
batang nanasok sa eskuela, magtawa at ituro siya ng daliri. nariringig
ng taong iyon ang mga tawanan, at nakikita niyang nagsasaya ang libak
sa mga di makikibing mukha ng nangaroroon; naubos ang kanyang
pagtitiis, biglang pumihit at pinasimulaang hinagad ang mga batang
nangagtakbuhan, at sumisigaw ng ba, be, bi, bo, bu.
pinagdimlan ng galit, at sa pagka't hindi siya mang-abot, sa kanila ay
inihalibas ang kanyang baston, tinamaan ang isa sa ulo at nabulagta; ng
magkagayon ay hinandulong ang nasusubasob at pinagtatadyakan, at alin man
sa nangagsisipanood na nanglilibak ay hindi nagkaroon ng tapang na
mamag-itan. sa kasamaang palad ay nagdaraan doon ang inyong ama. napoot
sa nangyari, tinakbo ang maniningil na kastila, hinawakan siya sa braso
at pinagwikaan siya ng mabibigat. ang kastilang marahil ang tingin sa
lahat ay mapula na, ibinuhat ang kamay, ngunit hindi siya binigyang
panahon ng inyong ama, at taglay iyang lakas na nagkakanulo ng pagka
siya ay apo ng mga vaskongado  anang iba ay sinuntok daw, anang iba
naman ay nagkasiya, na lamang sa pagtutulak sa kanya; datapowa't ang
nangyari'y ang tao ay umuga, napalayo ng ilang hakbang at natumbang
tumama, ang ulo sa bato. matiwasay na ibinangon ni don rafael ang
batang may sugat at kanyang dinala sa tribunal. sumuka ng dugo ang
naging artillerong iyon at hindi na natauhan, at namatay pagkaraan ng
ilang minuto. nangyari ang kaugalian, nakialam ang justikia, piniit ang
inyong ama, at ng magkagayon ay nangagsilitaw ang mga lihim na kaaway.
umulan ang mga paratang, isinumbong na siya ay filibustero at hereje:
ang maging hereje ay isang kasawiang palad sa lahat ng lugar, lalong
lalo na ng panahong iyong ang alkalde sa lalawiga'y isang taong
nagpaparangalang siya ay mapamintakasi, na kasama ang kanyang mga
alilang nagdarasal ng rosario sa simbahan ng malakas na pananalita,
marahil ng marinig ng lahat at ng makipagdasal sa kanya; datapuwa't
ang maging filibustero ay lalong masama kay sa maging hereje, at
masama pang lalo kay sa pumatay ng tatlong maniningil ng buwis na
marunong bumasa, sumulat at marunong magtangitangi. pinabayaan siya ng
lahat, sinamsam ang kanyang mga papel at ang kanyang mga libro.
isinumbong na siya ay tumatanggap ng el korreo de ultramar at ng mga
periodikong galing sa madrid; isinumbong siya, dahil sa pagpapadala sa
inyo sa sisa alemana; dahil sa siya ay nasamsaman ng mga sulat at ng
larawan ng isang paring binitay, at iba pang hindi ko maalaman.
kinukunan ng maisumbong ang lahat ng bagay, sampo ng paggamit ng
barong tagalog, gayong siya ay nagmula sa dugong kastila. kung
naging iba sana ang inyong ama, marahil pagdaka'y nakawala, sa pagka't
may isang malikong nagsaysay, na ang ikinamatay ng kulang palad na
maniningil ay mula sa isang kongestion; ngunit ang kanyang
kayamanan, ang kanyang pananalig sa katuwiran at ang kanyang galit sa
lahat ng hindi naaayon sa kautusan o sa katuwiran ang sa kanyang
nangagpahamak. ako man, sakalit malaki ang aking kasuklaman sa
pagluhog sa paggawa ng magaling nino man, humarap ako sa kapitan
general, sa hinalinhan ng ating kapitan general ngayon; ipinaliwanag
ko sa kanyang hindi mangyayaring maging filibustero ang tumatangkilik
sa lahat ng kastilang dukha o naglalakbay rito, na pinatutuloy sa
kanyang bahay at pinakakain at ang sa kanyang mga ugat ay tumatakbo pa
ang mapagkandiling dugong kastila; nawalang kabuluhang isagot ko ang
aking ulo, at ang manumpa ako sa aking karukhaan at sa aking kapurihang
militar, at wala ako ng nasunduan kung di magpakita sa akin ng
masamang pagtanggap, pagpakitaan ako ng lalong masama sa aking
pagpapaalam at ang pamagatan ako ng khiilado!

huminto ang matanda ng pananalita upang magpahinga, at ng kanyang
mahiwatigan ang hindi pag-imik ng kanyang kasama, na pinakikinggan
siya ay hindi siya tinitinguan, ay nagpatuloy:

 nakialam ako sa usapin sa kahingian ng inyong ama. dumulog ako sa
bantog na abogadong filipino, ang binatang si a ; ngunit tumanggi sa
pagsasanggalang. sa akin ay matatalo ang wika sa
akin. panggagalingan ang pagsasanggalang ko ng isang bagong sumbong
na laban sa kanya at marahil ay laban sa akin. pumaroon po kayo kay
ginoong m , na masilakbong manalumpati, taga espana at lubhang
kinaaalang-alanganan. gayon nga ang aking ginawa, at ang balitang
abogado ang nangasiwa sa kausa na ipinagsanggalang ng boong
katalinuhan at kaningningan. datapwa't marami ang mga kaaway, at ang
ila'y mga lihim at hindi napagkikilala. sagana ang mga saksing sabuat,
at ang kanilang mga paratang, na sa ibang lugar ay mawawal-ang
kabuluhan sa isang salitang palibak o patuya ng nagsasanggalang, dito ay
tumitibay at tumitigas. kung nasusunduan ng abogadong mawalang
kabuluhan ang kanilang mga bintang, sa pagpapakilala ng
pagkakalaban-laban ng kanikanilang saysay at ng mga saysay nilang
sarili, pagdaka'y lumalabas ang mga ibang sumbong. isinusumbong nilang
nangamkam siya ng maraming lupa, hiningan siyang magbayad ng mga
kasiraan at mga kalugihang nangyari; sinabi nilang siya ay
nakikipagkaibigan sa mga tulisan, upang pagpitaganan nila ang kanyang
mga pananim at ang kanyang mga hayop. sa kawakasa'y nagulong totoo ang
usaping iyon, na ano pa at ng maging isang taon na'y walang
nagkakawatasang sino man. napilitang iwan ng alkade ang kanyang
katungkulan, hinalinhan siya ng ibang, ayon sa balita ay, masintahin sa
katuwiran, ngunit sa kasaliwaang palad, ito ay ilang buwan lamang
nanatili roon, at ang napahalili sa kanya ay napakalabis naman ang pagka
maibigin sa mabuting kabayo.

ang mga pagtitiis ng hirap, ang mga sama ng loob, ang mga
pagdaralita sa bilangguan, o ang kanyang pagpipighati ng kanyang
mapanood ang gayong karaming gumaganti ng katampalasanan sa ginawa
niya sa kanilang mga kagalingan, ang siyang sumira sa katibayan ng
kanyang katawang bakal, at dinapuan siya, niyang sakit na ang libingan
lamang ang nakagagamot. at ng matatapos na ang lahat, ng malapit ng
tamuhin niya, ang kahatulang siya ay walang kasalanan, at hindi
katotohanang siya ay kaaway ng bayang espana, at di siya, ang may sala
ng pagkamatay ng maniningil, namatay sa bilangguang wala sino man sa
kanyang tabi. dumating ako upang mapanood ang pagkalagot ng kanyang
hininga.

tumigil ng pananalita ang matanda; hindi nagsalita si ibarra ng ano
man. samantala ay dumating sila sa pintuan ng kuartel. huminto ang
militar, iniabot sa kanya ang kamay at nagsabi:

 binata, ipagtanong ninyo kay kapitang tiago ang mga paliwanag.
ngayon ay magandang gabi po! kinakailangan kong tingnan kung may
nangyayaring ano man.

walang imik na hinigpit na mairog ni ibarra ang payat na kamay ng
teniente, at hindi kumikibo'y sinundan ng kanyang mga mata ito,
hanggang sa di na matanaw.

marahang bumalik at nakakita siya ng isang nagdaraang karruaje;
kinawayan niya ang kokhero:

 sa fonda ni lala! ang sinabing bahagya na mawatasan.

 marahil nanggaling ito sa kalaboso ang inisip ng kokhero sa kanyang
sarili, saka hinaplit ng latigo ang kanyang mga kabayo.




 ang balbas na sumisibol sa baba, na pinapag aanyong pera ang pera
ay ang karaniwang tawaging peras. pera pagka iisa; peras pagka
dalawa o marami, ito ay kung sa wikang kastilas sa pagka't sa wika natin
ay hindi nagbabago ang tawag kung iisa o marami man. ipinaliliwanag ko
ito sa pagka't marami sa mga tagalog na sa di kaalaman ay tinatawag na
pera o pira ang isang kentimo, sa pagtulad sa mga kastilang
tinatawag na perra khika ang kanilang kuartang ang halaga'y isang
kentimo natin o perra grande pagka halagang dalawang kentimo. asong
babae ang kahulugan ng sabing perra, at ganito ang itinawag ng
kastila sa kanilang kuarta, dahil doon ay may napapanood na isang leong
ang kamukha'y aso.

 katutubong hiyas ng espiritu ng tao na siyang tagaakay sa
paggawa niya ng ano man. pagkakilalang tunay ng kasamaang dapat nating
pangilagan at ng kagalingang dapat nating gawin

 nang panahong nakapangyayari ang gobyerno ng espana sa filipinas,
hindi ipinahihintulot na ang mga kastilang lalakit babae'y gumawa ng
ano mang may kabigatan, gaya baga ng mag-araro, mag-asarol, mag-pahila
ng karreton, magpas-an, ang lalaki, at ang babae naman ay hindi namimili
ng pagkain sa mga pamilihan, hindi nagluluto, hindi naglalakad ng
malayo; inaakala ng mga kastilang isang kasiraan ng kanilang puri
kung mapanood ng mga filipinong sila ay gumagawa ng mabigat, at
nakikigaya naman sa kanila ang mga lahing kastila. naging kasabihan
tuloy sa katagalugan, dahil sa bagay na ito ang para ka namang
kastila, para ka namang senora, sa mga lalakit babaeng tagalog na
aayaw magtrabajo ng mabigat.

 ng panahong sinasabi ni risal na nangyari ang sinasaysay sa
librong ito, ang tawag sa bahay-bayan kasa munikipal ay tribunal at
ang tawag sa presidente munikipal ay gobernadorkillo maliit na
gobernador panglibak na pangalan. ang gobernadorkillo'y tagapamahala
ng bayan, hukom sa mga mumunting bagay na usapin, tagausig sa
masasamang tao, taga paningil as mga kabesa de barangay, nakaaalam ng
korreo at iba pa.

 walang ano mang kalabisan. lubha ngang katotohanan ang sinasabing
ito ni risal na sukat na ang alalahanin kung bakit hinatulang mapresidio
ang ilang maririlag na ginoong filipino, ng 1872 dahil sa
sinapantahang sila ay mga kainalam sa mga nangyari sa arsenal ng
tanguay ng taong iyon. ang isa sa lalong mga kalagimlagim na
sumbong na ginawa laban kay don antonio maria regidor ay ang pagkakuha
sa isang aparador ng kanyang bahay, na punong-puno ng alabok, ng
dalawampong ejamplar ng librong la kuestion kolonial na sinulat ni
labra. basahin ang folletong karaingang ipinadala sa mahal na hari ni
don antonio maria regidor, na sinulat ni don manuel silvela: madrid
1872. pinagdusahan sa marianas ni don antonio maria regidor ang gayong
kakilakilabot na kasalanan.

ang isa pang nagdusa sa presidio dahil sa mga gayon ding kasalanan ay
si don maximo paterno, na ipinagsanggalang ng hindi malilimot na si don
german gamaso sa ganitong pananalita: gayon man ay hindi piniit o
pinag-usig sa harap ng mga tribunal si don maximo paterno, sa mga
sandaling malapit na una o huli sa panghihimagsik sa tanguay. panatag
at umaasa sa kanyang sariling pagkawalang malay-sala, nangasiwang
hayag, sa kanyang mga hanap buhay, mula ng ika 21 ng enero, nangyari
ang panghihimagsik, hangang sa ika 20 ng febrero na siya ay dinakip sa
kanyang bahay at inihatid sa kuta ng santiago. pinag-usig siya sa harap
ng mga tribunal na hindi nakapagligtas sa kanya ang kanyang ganitong
pag-asa at kapayapaan ng loob, na nagpapakilalang maliwanag na hindi
siya sinasalagimsiman ng kahit munting panimdin, palibhasa ay
talastas, niyang siya ay walang sala; at ang lalong kahapishapis ay
siya ay hinatulang magdusa. ang siya ay nasamsaman ng isang bilang ng
el eko filipino pamahayagang nagsasanggalang sa madrid ng mga
katuwiran ng mga paring klerigo; ang siya ay umambag ng kaunting
salapi sa pagtatatag ng pamahayagang el korreo de ultramar  ang
siyang mga tanging kadahilanan mandin ng hatol na siya ay magdusa.
basahin ang folleto: karaingang ipinadala sa konsejo supremo de la
guerra ni don maximo paterno na sinulat ni don german gamaso: madrid,
1873.

sa el korreo de ultramar ay nangagsisulat ang mga pantas at
makabayang kastilang sina d. ramon mesonero romanos, d. mariano
urrabieta, d. juan miguel de arrambide, d. jose gonsales de tejada,
pedro antonio de alarkon, d. jose selgas, baldomero mendes, d.
 gimera, d. jose ferrer de koute, d. j. m. bello, d. lis mariano de
larra at iba. naglalathala baga, ang el korreo de ultramar ng ano
mang laban sa mga kastila? ito ay katulad kung tanunging: sumulat baga
si risal, si markelo hilario del pilar, si mabini, si lopes jaena ng
ano mang laban sa katagalugan? gayon man ay pinag-uusig ng mga fraile
bawa't bumabasa ng el korreo ultramar dahil sa ang pamahayagang iyon ay
hindi katoto ng kadiliman ng isip na dito ay pinipilit laganap ng mga
kahalili ng dios.

ang isa pang napapresidio ay ang sakerdoteng si don agustin mendosa, na
naramay rin sa nangyari sa tanguay. mga kadahilanan? dinggin ninyo
ang kanyang abogadong si don rafael maria de labra: ang lahat ng mga
sumbong ng fiskal laban sa nagsasaysay ngayon ay maioowi sa dalawa
lamang: ang una'y ang paglalaganap ng isang lihim na pamahayagang ang
pamagat ay el globo, na sino may walang nakapagharap ng kahit isa
man lamang na ejemplar, at ang ikalawa'y ang pagpapanukala ng mga
lihim na pagpupulong, bagay na walang nagbabalitang polikia o sino mang
tao ng kahit bahagya man lamang. basahin ang folleto: karaingang
ipinadala sa poder ejekutivo ni d. agustin mendosa, na sinulat ni don
rafael maria de labra: madrid, 1878.

sa isang salita: antiespanol laban sa kastila filibustero at iba
pa ang lahat ng filipinong sa kanyang lupain ay may taglay ng mga
kaisipang nauukol sa mga kalayaan; ngunit lalonglalo na kung ang mga
kaisipang iyan ay sumasakanyang bahay sa pamamag-itan ng mga libro o ng
mga pahayagan, kailan ma't dumating ang isang kapanahunan, dapat
samantalahin ang kapanahunang ito upang mapapresidio ang gayong
filipino.

ang ibang nangatitik sa itaas ay sinipi ko sa vida y eskritosa ng dr.
risal, sinulat ni g. wenkeslao e. retana. salamat sa kasipagan at
katalinuhan ng ginoong ito ay maraming katotohanang hindi kilala ang
ngayon ay lumilitaw at numiningning.

 ang pagtigil o pagkapasala ng anomang bagay na mga humor sa
alin mang bahagi ng katawan.

 sira ang isip.

 ng panahong iyon ay naititipon sa alkalde ang mga katungkulang
pagka hukom, gobernador sibil administrador ng hakienda, subdelegado
ng fondos lokales, administrador ng korreos at iba pa.

 ang dalawang salaming na sa mga tila bumbong na tanso o bakal, na
kung doon sumilip ang sino man ay nakakakita ng mga na sa
malayo.






isang bitin sa gabing madilim


nanhik si ibarra sa kanyang kuarto, na nasadakong ilog, nagpatihulog sa
isang sillon, at kanyang pinagmasdan ang boong abot ng tingin, na
malaki ang natatanaw, salamat sa nakabukas na bintana.

totoong maliwanag, sa karamihan ng ilaw, ang katapat na bahay sa
kabilang ibayo, at dumarating hanggang sa kanyang kuarto ang mga
masasayang tinig ng mga instrumentong may kuerdas ang karamihan. kung
hindi totoong gulo ang kanyang isip, at kung siya sana ay maibiging
makaalam ng mga ginagawa ng kapowa tao ay marahil ninais niyang
mapanood, sa pamamag-itan ng isang gemelos, ang nangyayari sa
kinalalagyan ng gayong kaliwanagan; marahil kanyang hinangaan ang isa,
riyan sa mga kahimahimalang napapanood, isa riyan sa mga talinghagang
napakikita, na maminsanminsang natitingnan sa mga malalaking teatro sa
europa, na sa marahan at kaayaayang tinig ng orquesta ay nakikitang
sumisilang sa gitna ng isang ulan ng ilaw, ng isang bumubugsong agos
ng mga diamante at ginto, sa isang karikitdikitang mga pamuti,
nababalot ng lubhang manipis at nanganganinag na gasa ang isang
diosa, ang isang silfide na lumalakad na halos hindi sumasayad
ang paa sa tinatapakan, naliligid at inagaapayanan ng maningning na
sinag: sa kanyang pagdating ay kusang sumisilang ang mga bulaklak,
nagbibigay galak, ang mga sayaw, nangapupukaw ang matimyas na
tugtugan, at ang mga pulutong ng mga diablo, mga ninfa, mga
satiro, mga genio, mga sagala, mga angel mga pastor
ay sumasayaw, ginagalaw ang mga pandereta, nangagpapaligidligid at
inihahandog ng bawa't isa sa paanan ng diosa ang kanikanilang alay.
napanood sana ni ibarra ang kagandagandahang dalagang timbang at matowid
ang pangangatawan, taglay ang mainam na pananamit ng mga anak na
babae ng filipinas, na nanggigitna sa nakaliligid na sarisaring tao
na masasayang kumikilos at nangagkukumpasan. diya'y may mga insik,
mga kastila, mga filipino mga militar, mga kura, mga matatandang
babae, mga dalaga, mga bagongtao, at iba pa. na sa tabi ng diosang
iyon si pari damaso, at si pari damaso ay ngumingiting katulad ng
isang nasakaluwalhatian; si fr. sibyla ay nakikipagsalitaan sa kanya, at
iniaayos ni dona viktorina sa kanyang pagkagandagandang buhok ang isang
tuhog na mga perla at mga brillante, na kumikislap ng sarisaring
kinang ng kulay ng bahaghari. siya ay maputi, napakaputi marahil, ang
mga matang halos laging sa ibaba ang tingin ay pawang
nangagpapakilala ng isang kalolowang kalinislinisan, at pagka siya ay
ngumingiti at natatanyag ang kanyang mapuputi at malilit na mga
ngipin, masasabing ang isang rosa'y bulaklak lamang ng kahoy, at ang
garing ay pangil ng gadya lamang. sa pag-itan ng nanganganinag
na damit na pina at sa paligid ng kanyang maputi at linalik na liig ay
nangagkikisapan, gaya ng sabi ng mga tagalog, ang masasayang mga
mata, ng isang kollar na mga brillante. isang lalaki lamang ang tila
mandin hindi dumaramdam ng kanyang maningning na akit: ito ay isang bata
pang frankiskano, payat, naninilaw, putlain, na tinatanaw na di
kumikilos ang dalaga, buhat sa malayo, kawangis ng isang estatua,
na halos hindi humihinga.

datapuwa't hindi nakikita ni ibarra ang lahat ngito: napapagmasdan ng
kanyang mga mata ang ibang bagay. nakukulong ang isang munting luang
ng apat na hubad at maruruming pader; sa isa sa mga pader, sa dakong
itaas ay may isang reja; sa ibabaw ng marami at kasuklamsuklam na
yapakan ay may isang banig, at sa ibabaw ng banig ay isang matandang
lalaking naghihingalo; ang matandang lalaking nahihirapan ng paghinga
ay inililingap sa magkabikabila ang mga mata at umiiyak na
ipinangungusap ang isang pangalan; nag-iisa ang matandang lalaki;
manakanakang nariringig ang kalansing ng isang tanikala o isang
buntong-hiningang naglalampasan sa mga pader  at pagkatapos, doon
sa malayo'y may isang masayang piging, halos ay isang mahalay na
pagkakatowa; isang binata ay nagtatawa, ibinubuhos ang alak sa mga
bulaklak, sa gitna ng mga pagpupuri at sa mga tanging tawanan ng
mga iba. at ang matandang lalaki ay katulad ng pagmumukha nga kanyang
ama! ang binata ay kamukha niya at kanyang pangalan ang pangalang
ipinangungusap na kasabay ang tangis!

ito ang nakikita ng kulang palad sa kanyang harapan.

nangamatay ang mga ilaw ng katapat na bahay, huminto ang musika at
ang kaingayan, ngunit naririnig pa ni ibarra ang kahapishapis na
sigaw ng kanyang ama, na hinahanap ang kanyang anak sa kanyang
katapusang horas.

inihihip ng katahimikan ang kanyang hungkag na hininga sa maynila, at
wari mandi'y natutulog ang lahat sa mga bisig ng wala; nariringig na
nakikipaghalinhinan ang talaok ng manok sa mga reloj ng mga
kampanario at sa mapanglaw na sigaw na alerta ng nayayamot na
sundalong bantay; nagpapasimula ng pagsungaw ang kapirasong bowan;
wari nga'y nangagpapahingalay na ang lahat; si ibarra man ay
natutulog na rit marahil ay napagal sa kanyang malulungkot na mga
kaisipan o sa paglalakbay.

ngunit hindi tumutulog, nagpupuyat, ang batang frankiskanong hindi pa
nalalaong nakita nating hindi kumikilos at hindi umiimik. napapatong ang
siko sa palababahan ng durungawan ng kanyang kelda at salo ng
palad ng kamay ang putlait payat na mukha, kanyang pinanonood sa
malayo ang isang biting numiningning sa madilim na langit. namutla at
nawala ang bituwin, nawala rin ang mga bahagyang sinag nang nagpapatay
na bowan; ngunit hindi kumilos ang fraile sa kanyang kinalalagyan:
niyao'y minamasdan niya, ang malayong abot ng tinging napapawi sa ulap
ng umaga sa dakong bagumbayan, sa dakong dagat na nagugulaylay pa.




 espiritung nananahan sa alang alang.

 alin man sa mga diosang nananahan sa tubig, sa mga gubat at sa
iba pa.

 isang semidios o pangalawang dios na ang kalahati'y tao't
kalahati'y kambing.

 dios na lumilikha ng lahat ng bagay, anang mga gentil.

 ang dalagang bukid.

 elefante. hindi malayong ng kaunaunaha'y nagkaroon ng elefante
dito sa filipinas, kaya sa wika natin ay may sadyang tawag, gadya;
samantalang napagkikilalang dito ay talagang dating walang kabayo, kaya
sa wika natin ay walang sariling pangalan ang hayop na ito na di gaya
ng aso, baboy, manok at iba pa.

 isang larawang kahoy, bato, tanso o kakal.

 ginto pa panahong iyon ang salapi sa filipinas.






kapitang tiago


sundin naman ang loob mo dito sa lupa!


samantalang natutulog o nag-aagahan ang ating mga ginoo'y si kapitang
tiago ang ating pag-usapan. kailan man ay hindi tayo naging panauhin
niya, wala nga tayong katuwiran o katungkulang siya ay pawalang halaga
at huwag siyang pansinin, kahit sa mahalagang kapanahunan.

palibhasa ay pandak, maliwanag ang kulay, bilog ang katawan, at ang
mukha, salamat sa saganang taba, na alinsunod sa mga nalulugod sa
kanya ay galing daw sa langit, at anang mga kaaway niya ay galing daw sa
mga dukha, siya ay mukhang bata kay sa tunay niyang gulang: sino man ay
maniniwalang tatatlompo't limang taon lamang siya. taong banal ang
laging anyo ng kanyang pagmumukha ng panahong nangyayari ang
sinasaysay namin. ang bao ng kanyang ulong bilog, maliit at
nalalaganapan ng buhok na kasing itim ng luyong, mahaba sa dakong
harapan at totoong maikli sa likuran; hindi nagbabago kailan man ng
anyo ang kanyang mga matang maliliit man ay di singkit na gaya ng sa
insik, mahayap na hindi sapat ang kanyang ilong, at kung hindi sana
pumangit ang kanyang bibig, dahil sa napakalabis na pagmamaskada niya
at pagnganga, na sinisimpan ang sapa sa isang pisngi, na siyang
nakasisira ng pagkakatimbang ng tabas ng mukha, masasabi naming
totoong magaling ang kanyang paniniwala at pagpapasampalatayang siya ay
magandang lalaki. gayon mang napapakalabis ang kanyang pananabako't
pagnganga ay nananatiling mapuputi ang kanyang mga sariling ngipin,
at ang dalawang ipinahiram sa kanya ng dentista, sa halagang
tiglalabing dalawang piso ang bawa't isa.

ipinalalagay na siya ay isa sa mga lalong mga mayayamang
propietario sa binundok, at isa sa lalong mga pangulong
hakendero, dahil sa kanyang mga lupa sa kapampangan at sa
laguna ng bay, lalonglalo na sa bayan ng san diego, na doon ay itinataas
taon taon ang buwis ng lupa. ang san diego ang lalong naiibigan niyang
bayan, dahil sa kaligaligayang mga paliguan doon, sa balitang
sabungan, o sa mga hindi niya nalilimot na kanyang naaalaala: doon ay
natitira siya ng dalawang buwan sa bawa't isang taon, ang kadalian.

maraming mga bahay si kapitang tiago sa santo kristo, sa daang anloague
at sa rosario. siya't isang insik ang may hawak ng kontrata ng opio
at hindi nga kailangang sabihing sila ay nangagtutubo ng lubhang
malaki. siya ang nagpapakain sa mga bilanggo sa bilibid at nagpapadala
ng damo sa maraming mga pangulong bahay sa maynila; dapat unawaing sa
pamamag-itan ng kontrata. kasundo niya ang lahat ng mga pinuno,
matalino, magaling makibagay at may pagkapangahas, pagka nauukol sa
pagsasamantala ng mga pagka ilang ng iba; siya ang tanging
pinanganganibang kapangagaw ng isang nagngangalang peres, tungkol
sa mga arriendo at mga subasta ng mga sagutin o
pangangatungkulang sa towi na'y ipinagkakatiwala ng gobyerno ng
filipinas sa mga kamay ng mga partikular. kaya nga't ng
panahong nangyayari ang mga bagay na ito, si kapitang tiago'y isang
taong sumasaligaya; ang ligaya bagang makakamtan sa mga lupaing iyon
ng isang taong maliit ang bao ng ulo: siya ay mayaman, kasundo ng
dios, ng gobyerno at ng mga tao.

na siya ay kasundo ng dios, ito ay isang bagay na hindi
mapag-aalinlanganan: halos masasabing marapat sampalatayanan: walang
kadahilanan upang makagalit ng mabait na dios, pagka magaling ang
kalagayan sa lupa, pagka sa dios ay hindi nakikipag-abot-usap kailan
man, at kailan man ay hindi nagpapautang sa dios ng salapi. kailan man ay
hindi nakipag-usap sa dios, sa pamamag-itan ng mga pananalangin,
kahit siya ay na sa lalong malalaking mga pagkagipit; siya ay mayaman
at ang kanyang salapi ang sa kanya ay humahalili sa pananalangin. sa
mga misa at sa mga rogativa'y lumalang ang dios ng mga
makapangyarihan at mga palalong mga sakerdote. lumalang ang dios, sa
kanyang walang hanggang kabaitan, ng mga dukha, sa igiginhawa ng
mga mayayaman, mga dukhang sa halagang piso'y makapagdarasal ng
kahit labing anim na mga misterio at makababasa ng lahat ng mga
santong libro, hanggang sa biblia hebraika kung daragdagan ang bayad.
kung dahil sa isang malaking kagipita ay manakanakang kinakailangan ang
mga saklolo ng kalangitan at walang makita agad kahit isang
kandilang pula ng insik, kung magkagayon ay nakikiusap na siya sa mga
santo at sa mga santang kanyang pintakasi, at ipinangangako sa kanila
ang maraming bagay upang sila ay mapilitan at lubos mapapaniwalaang tunay
na magaling ang kanyang mga hangad. datapuwa't ang totoong lalo niyang
pinangangakuan at ginaganapan ng mga pangako ay ang virgen sa
antipolong nuestra senora de la pas y buen viaje; sapagka't sa ilang may
kaliliitang mga santo'y hindi nga lubhang gumaganap at hindi rin
totoong nag-uugaling mahal ang taong iyon; ang kadalasa'y pagka kinamtan
na niya ang pinipita ay hindi na muling nagugunita ang mga santong iyon;
tunay nga't hindi na naman sila muling liniligalig niya, at kung
sakalit napapanaho'y talastas ni kapitang tiagong sa kalendario'y
maraming mga santong walang ginagawa sa langit marahil. bukod sa
roon ay sinasapantaha niyang malaki ang kapangyarihan at lakas ng virgen de
antipolo kay sa mga ibang virgeng may dala mang bastong pilak, o mga
nino jesus na hubo't hubad o may pananamit, o mga eskapulario, mga
kintas o pamigkis na kuero korrea: marahil ang pinagmumulaan nito ay
ang pagka hindi mapalabiro ang ginoong babaeng iyon, mapagmahal sa
kanyang pangalan, kaaway ng fotografia, ayon sa sakristan mayor
sa antipolo, at saka, pagka siya ay nagagalit daw ay nangingitim na
kawangis ng luyong, at nanggagaling naman sa ang ibang mga virgen ay
may kalambutan ang puso at mapagpaumanhin: talastas ng may mga taong
iniibig pa ang isang haring absoluto kay sa isang haring
konstitukional, kung hindi nariyan si lis katorke at si
lis dies y seis, si felipe segundo at si amadeo primero.
sa kadahilanan ding ito marahil kaya may nakikitang mga insik na di
binyagan at sampong mga kastilang lumalakad ng paluhod sa balitang
sambahan; at ang hindi lamang napag-uusisa pa'y ang kung bakit
nangagtatanan ang mga kurang dala ang salapi ng kasindaksindak na
larawan, napasa sa amerika at pagdating doon ay napakakasal.

ang pintuang iyan ng salas, na natatakpan ng isang tabing na sutla ay
siyang daang patungo sa isang maliit na kapilla o panalanginang di
dapat mawala sa alin mang bahay ng filipino: naririyan ang mga dios
lar ni kapitan tiago, at sinasabi naming mga dios lar, sa
pagka't lalong minamagaling ng ginoong ito ang politeismo kay
sa monoteismo na kailan man ay hindi niya naabot ng pag-iisip.
doon ay may napapanood na mga larawan ng sakra familia na pawang
garing mula, sa ulo hangang dibdib, at gayon din ang mga dakong dulo
ng mga kamay at paa, kristal ang mga mata, mahahaba ang mga pilik
mata at kulot at kulay ginto ang mga buhok, magagandang yari ng
eskultura sa santa krus. mga kuadrong pintado ng oleo ng mga
artistang taga pako at taga ermita, na ang naroroon ay ang mga
pagpapasakit sa mga santo, ang mga himala ng virgen at iba pa; si
santa lukiang nakatitig sa langit, at hawak ang isang pinggang
kinalalagyan ng dalawa pang matang may mga pilik-mata at may mga
kilay, na katulad ng napapanood na nakapinta sa triangulo ng
trinidad o sa mga sarkofago egipkio; si san paskual baylon, san
antonio de padua, na may habitong gingon at pinagmamasdang tumatangis
ang isang nino jesus, na may damit kapitan general, may trikornio,
may sable at may mga botang tulad sa sayaw ng mga musmos na bata sa
madrid: sa ganang kay kapitan tiago, ang kahulugan ng gayong anyo ay
kahit idagdag ng dios sa kanyang kapangyarihan ang kapangyarihan ng
isang kapitang general sa filipinas, ay paglalaruan din siya ng mga
frankiskano, na katulad ng paglalaro sa isang muneka o larauang
taotauhan. napapanood din doon ang isang san antonio abad, na may isang
baboy sa tabi, at ang isip ng karapatdapat na kapitan, ang baboy na
iyo'y makapaghihimalang gaya rin ni san antonio, at sa ganitong
kadahilana'y hindi siya, nangangahas tumawag sa hayop na iyon ng
baboy kung di alaga ng santo senor san antonio; isang san frankisko
de asis na may pitong pakpak at may habitong kulay kafe, na nakapatong
sa ibabaw ng isang san vicente, na wala kung di dadalawang pakpak,
ngunit may dala namang isang kornetin; isang san pedro martir na biyak
ang ulo, at tangan ng isang di binyagang nakaluhod ang isang talibong
ng tulisan, na na sa tabi ng isang san pedro na pinuputol ang tainga
ng isang moro, na marahil ay si malko, na nangangatlabi at
napapahindik sa sakit, samantalang tumatalaok at namamayagpag ang
sasabunging nakatuntong sa isang haliging doriko, at sa bagay
na ito ay inaakala ni kapitang tiago, na nakararating sa pagiging santo
ang tumaga at gayon din ang mataga. sino ang makabibilang sa hukbong
iyon ng mga larawan at makapagsasaysay ng mga kanikanyang tungo't
mga kagalingang doon ay natitipon?!hindi nga magkakasiyang masabi sa
isang kapitulo lamang! gayon man ay sasabihin din namin ang isang
magandang san miguel, na kahoy na dinorado at pinintahan, halos isang
metro ang taas: nangangatabi ang arkangel, nanglilisik ang mga mata,
kunot ang noo at kulay rosa ang mga pisngi; nakasuot sa kaliwang kamay
ang isang kalasag griego, at iniyayamba ng kanan ang isang kris
joloano, at handang sumugat sa namimintakasi o sa lumapit sa kanya, ayon
sa nahihiwatigan sa kanyang akma at pagtinging hindi ang tungo'y sa
demoniong may buntot at may mga sungay na ikinakagat ang kanyang mga
pangil sa binting dalaga ng arkangel. hindi lumalapit sa kanya kailan
man si kapitang tiago, sa takot na baka maghimala. mamakailan bagang
gumalaw na parang buhay ang hindi lamang iisang larawan, kahit anong
pagkapangitpangit ang pagkakagawang gaya ng mga nanggagaling sa mga
karpinteria sa paete, at ng mangahiya at magkamit kaparusahan ang mga
makasalanang hindi nananampalataya? kasabihang may isang kristo raw sa
espana, na nang siya ay tawaging saksi ng mga nangako sa pagsinta,
siya ay sumang-ayo't nagpatotoo, sa pamamag-itan ng minsang pagtango
ng ulo sa harap ng hukom; may isang kristo namang tinanggal sa
pagkapako ang kanang kamay upang yakapin si santa lutgarda; at ano?
hindi ba nababasa ni kapitang tiago sa isang maliit na librong hindi pa
nalalaong inilalathala, tungkol sa isang pagsesermong ginawa sa
pamamag-itan ng tinangotango at kinumpaskumpas ng isang larawan ni
santo domingo sa soriano? walang sinabing ano man lamang salita ang
santo; ngunit naakala o inakala ng sumulat ng librito, na ang sinabi
ni santo domingo sa kanyang mga tinangotango at kinumpaskumpas ay
ipinagbibigay alam ang pagkatapos ng santinakpan hindi ba
sinasabi namang malaki ang pamamaga ng isang pisngi kay sa kabila ng
virgen de luta ng bayan ng lipa at kapol ng putik ang mga laylayan
ng kanyang pananamit? hindi ba ito ay lubos na pagpapatotoong ang mga
mahal na larawa'y nagpapasial din nama't hindi man lamang itinataas ang
kanilang pananamit, at sinasaktan din naman sila ng bagang, na kung
magkabihira'y tayo ang dahil? hindi ba namasdan ng kanyang sariling
matang maliliit ang lahat ng mga kristo sa sermon ng siete
palabra na gumagalaw ang ulo at tumatangong makaitlo, na siyang
nakaaakit sa pagtangis at sa mga pagsigaw ng lahat ng mga babae at
ng mga kalolowang mahabaging talagang mga taga langit? ano pa?
napanood din naman naming ipinakikita ng pari sa mga nakikinig ng
sermon sa kanya sa oras ng pagpapanaog sa krus kay kristo ang isang
panyong puno ng dugo, at kami sana ay tatangis na sa malaking pagkaawa,
kung di lamang sinabi sa amin ng sakristan, sa kasaliwang palad ng
aming kalolowa, na iyon daw ay biro lamang: ang dugong iyon-anya-ay sa
inahing manok, na pagdaka'y inihaw at kinain, baga ma't viernes santo
 at ang sakristan ay mataba. si kapitang tiago nga, palibhasa ay
taong matalino at banal, ay nag-iingat na huwag lumapit sa kris ni san
miguel. lumayo tayo sa mga panganib! ang sinasabi niya sa kanyang
sarili nalalaman ko ng isang arkangel; ngunit hindi, wala akong
tiwala! wala akong tiwala!

hindi dumaraan ang isang taong hindi siya nakikidalo sa pagpasa
antipolong malaki ang nagugugol, na ang dala'y isang orquesta: kung
naroroon na'y pinagkakagulan niya ang dalawa sa lubhang maraming mga
misa de grakiang ginagawa sa boong tatlong siyam, at sa mga ibang araw
na hindi ginagawa ang pagsisiyam, at naliligo pagkatapos sa bantog na
batis o bukal, na ayon sa pinasasampalatayana'y naligo roon ang mahal
na larawan. nakikita pa ng mga mapamintakasing tao ang mga bakas ng
mga paa at ang hilahis ng buhok ng virgen de la pas sa matigas na
bato, ng pigain niya ang mga buhok na iyon, ano pa at walang pinagibhan
sa alin mang babaeng gumagamit ng langis ng niyog, at para manding
patalim ang kanyang mga buhok, o kung dili kaya ay diamante at walang
pinag-ibhan sa may sanlibong tonelada ang bigat. ibig sana naming
ihaplit ng kagulatgulat na larawan ang kanyang mahal na buhok sa mga
mata ng mga taong mapamintakasing ito, at kanyang tuntungan ang
kanilang dila o ulo. doon sa tabi rin ng bukal na iyon ay dapat kumain
si kapitang tiago ng inihaw na lekhon, dalag na sinigang sa mga dahon
ng alibangbang, at iba pang mga lutong humigit kumulang ang sarap.
mahigithigit sa apat na raang piso ang nagugugol sa kanya sa dalawang
misang iyon, datapuwa't maipalalagay na mura, kung pag-iisip-isipin ang
kapurihang tinatamo ng ina ng dios sa mga ruedang apoy, sa mga
kohete, sa mga berso, at kung babalakbalakin ang pakinabang na
kinakamtan sa boong isang taon dahil sa mga misang ito.

ngunit hindi lamang sa antipolo ginagawa niya ang kanyang maingay na
pamimintakasi. sa binundok, sa kapampangan at sa bayan ng san diego:
pagka magsasabong ng manok na may malalaking pustahan, nagpapadala siya
sa kura ng mga salaping gintong ukol sa mga misang sa kanya ay
magpapala, at tulad sa mga romanong nangagtatanong muna sa kanilang
mga augur bago makipaghamok, na pinakakaing magaling ang
kanilang mga sisiw na iginagalang; pinagtatanungan din ni kapitang
tiago ang kanyang sariling mga augur; ngunit taglay ang mga
pagbabagong hatol ng mga panahon at ng mga bagong katotohanan.
pinagmamasdan niya ang ningas ng mga kandila, ang usok ng inkienso,
ang vokes ng sakerdote at iba pa, at sa lahat ng bagay pinagsisikapan
niyang mahiwatigan ang kanyang magiging palad. pinaniniwalaang
bihirang matalo si kapitang tiago sa mga pakikipagpustahan, at ang
kanyang manakanakang pagkatalo'y nagmumula sa mga kadahilanang ang
nagmisa'y namamalat, kakaunti ang mga ilaw, masebo ang mga
kirio, o napahalo kaya ang isang akhoy sa mga salaping
ipinagpamisa, at iba pa: ipinaaninaw sa kanya ng keladon ng isang
kofradia, na ang gayong pagkapalihis ng palad ay mga pagtikim lamang
sa kanya ng langit, at ng lalong mapapagtibay siya sa kanyang
pananampalataya at pimimintakasi. kinalulugdan ng mga kura,
iginagalang ng mga sakristan, sinusuyo ng magkakandilang insik at
ng mga kastillero, si kapitang tiago'y lumiligaya sa religion dito sa
lupa, at sinasabi ng mga matataas at banal na mga taong sa langit
man daw ay malaki rin ang lakas ng kanyang kapangyarihan.

na siya ay kasundo ng gobyerno, ang baga'y na ito ay hindi dapat pag
alinlanganan, baga man tila mandin may kahirapang ito ay mangyari.
walang kayang umisip ng ano mang bagong bagay, nagagalak na sa kanyang
kasalukuyang pamumuhay, kailan man ay laging laang tumalima sa
katapustapusang ofikial qinto sa lahat ng mga ofikina, maghandog ng
mga hitang jamon, mga kapon, mga pavo, mga bungang kahoy at
halamang galing sa sunsong sa alin mang panahon ng isang taon. kung
nariringig niyang sinasabing masasama ang mga tunay na lahing
filipino, siyang hindi nagpapalagay sa sariling di siya dalisay na
tagalog, nakikipintas siya at lalo pa manding masama ang kanyang
ginagawang pagpula; sakalit ang pinipintasa'y ang mga mestisong insik
o mestisong kastila, siya naman ay nakikipintas, marahil sa pagka't
inaakala na niyang siya ay dalisay na ibero: siya ang unaunang
pumupuri sa lahat ng mga pagpapabuwis, lalo't kung sa likuran nito ay
naaamo'y niyang may kontrata o isang arriendo. lagi ng may handa
siyang mga orquesta upang bumati at tumapat sa kanino mang mga
gobernador, mga alkalde, mga fiskal, at iba pa, sa kanilang mga
kaarawan ng santong kalagyo, kaarawan ng kapanganakan, panganganak
o pagkamatay ng isang kamag-anak, sa maikling salita ay ang ano mang
pagbabagong lakad ng pamumuhay na karaniwan. nagpapagawa ng mga
tulang pangpuri sa mga taong sinabi na, ng mga himnong ipinagdiriwang
ang mabait at mairog na gobernador; matapang at mapagsikap na alkalde,
na pinaghahandaan sa langit ng palma ng mga banal o palmeta at
iba't iba pang mga bagay.

naging gobernadorkillo siya ng gremio ng mga mestisong sangley,
baga man maraming nagsitutol, sa pagka't hindi siya nila ipinalalagay na
mestisong insik. sa dalawang taong kanyang pangangapitan ay nakasira
siya ng sampong frak, sampong sombrerong de kopa at anim na baston: ang
frak at sombrero de kopa'y sa ayuntamiento, sa malakanyang at sa
kuartel; ang sombrero de kopa at ang frak ay sa sabungan, sa pamilihan,
sa mga prokesion, sa mga tindahan ng mga insik, at sa ilalim ng
sombrero at sa loob ng frak ay si kapitang tiagong nagpapawis at
nag-eesgrima ng bastong may borlas, na nag uutos, naghuhusay at
ginugulo ang lahat, taglay ang isang kahangahangang kasipagan at
isang pagkamatimtimang lalo pa manding kahangahanga. kaya nga't
ipinalalagay ng mga punong makapangyarihang siya ay isang magaling na
tao, kagandagandahan ang puso, payapa, mapagpakumbaba, masunurin,
mapagpakitang loob, na hindi bumabasa ng ano mang libro o periodikong
galing sa espana, baga man magaling mag-wikang kastila; ang tingin sa
kanya, nila'y tulad sa pagmamasid ng isang abang estudiante sa gasgas
na takon ng kanyang luma ng sapato, pakiling dahil sa anyo ng kanyang
paglakad: nagiging katotohanan, sa kalagayan niya, ang kasabihan ng
mga kristianong beati pauperis spiritu at ang karaniwang
kasabihang beati possidentes, at mangyayaring maipatungkol sa
kanya yaong mga sabing griego na anang iba ay mali ang pagkakahulog sa
wikang kastila: gloria a dios en las alturas y pas a los hombres de
buena voluntad! sa pagka't ayon sa makikita natin sa mga susunod
dito, hindi kasukatang magkaroon ang tao ng magandang kalooban upang
sumapayapa. ang mga di gumagalang sa religio'y ipinalalagay siyang
haling; ipinalalagay siya ng mga dukhang walang awa, tampalasan,
mapagsamantala ng kahirapan ng kapuwa, at ipinalalagay naman ng mga
mabababa sa kanyang siya ay totoong malabis umalipin at mapagpahirap. at
ang mga babae? ah, ang mga babae! umaalingawngaw ng di kawasa ang
mga paratang, na naririnig sa mga mahihirap na mga bahay na pawid, at
pinagsasabihang may naririnig daw na mga taghoy, mga hagulhol, na
manakanakang may kasamang mga uha ng isang bagong kaaanak. hindi
lamang iisang dalaga ang itinuturo ng daliring mapagsapantaha ng mga
namamayan: malamlam ang mata at looy na ang dibdib ng gayong dalaga.
ngunit hindi nakababagabag ng kanyang pagtulog ang lahat ng ito;
hindi nakaliligalig ng kanyang katahimikan ang sino mang dalaga; isang
matandang babae ang siyang nakapagpapahirap ng kanyang loob, isang
matandang babaeng nakikipagtaasan sa kanya ng pamimintakasi na naging
dapat magtamo sa maraming kura ng lalong malalaking pagpupuri at
pagpapaunlak kay sa mga kinamtan niya ng panahong siya ay ginagaling.
may banal na pag-uunahang ikinagagaling ng iglesia si kapitang tiago at
saka ang babaeng baong itong pagmamanahan ng mga kapatid at ng mga
pamangkin, tulad naman sa pag-aagawan ng mga vapor sa kapangpangang
pinakikinabangan ng mga taong bayan. naghandog si kapitang tiago sa
isang virgeng alin man ng isang bastong pilak na may mga esmeralda at
mga topakio? kung gayon ay pagdaka'y nagpapagawa naman si dona patrokinio
sa platerong si gaudines ng isang bastong ginto na may mga brillante.
na nagtayo si kapitang tiago ng isang arkong may dalawang mukha, may
balot na damit na pinabintogbintog, may mga salamin, mga globong
kristal, mga lampara at mga arana, handog sa prokesion nang naval?
kung gayon ay magpapatayo naman si dona patrokinio ng isang arkong may
apat na mukha, mataas ng dalawang vara sa arko ni kapitang tiago at
lalong marami ang mga bitin at iba pang sarisaring mga pamuti. pagka
nagkagayon ay ginagamit naman ni kapitang tiago ang kanyang lalong
nagagawang magaling, ang bagay na kanyang ikinatatangi: ang mga misang
may mga bomba't iba pang pangpasayang ginagamitan ng polvora, at
pagnangyari ito ay kinakagat ni dona patrokinio ng kanyang mga
ngidngid ang kanyang labi, sa pagka't palibhasa ay totoong mayamutin ay
hindi niya matiis ang repique ng mga kampana, at lalo ng
kinalulupitan niya ang ugong ng mga putukan. samantalang si kapitang
tiago'y ngumingiti ay nag-iisip naman si dona patrokinio ng pagganti,
at pinagbabayaran niya ng salapi ng mga iba ang lalong magagaling na
magsermong hirang sa limang mga kapisanan ng mga fraile sa maynila,
ang lalong mga balitang mga kanonigo sa katedral, at sampo ng mga
paulista, at ng mangag sermon sa mga dakilang araw tungkol sa mga
saysayin sa teologia, na lubhang malalalim sa mga makasalanang
walang nalalaman kung di wikang tinda lamang. namasid ng mga kakampi
ni kapitang tiago, na si dona patrokinio'y nakakatulog samantalang
nagsesermon, at sinasagot naman sila ng mga kakampi ni dona
patrokinio, na ang sermo'y bayad na, at sa ganang kanya ay ang pagbabayad
ang siyang lalong mahalaga. sa katapustapusa'y lubos na iginupo si
kapitang tiago ni dona patrokinio, na naghandog sa isang simbahan ng
tatlong andas na pilak, na dinorado, na ang bawa't isa'y pinagkagugulan
niya ng mahigit na tatlong libong piso. hinihintay ni kapitang tiago
na bawa't araw ay titigil ng paghinga ang matandang babaeng ito, o
matatalo kaya ang lima o anim na usapin sa paglilinkod lamang sa dios;
ang kasamaang palad ay ipinagkasanggalang ang mga usaping iyon ng
lalong magagaling na abogado sa real audienkia, at tungkol sa kanyang
buhay, walang sukat na mapanghawakan sa kanya ang sakit, ang kawangis
niya'y kawad na patalim, marahil ng may mapanghinularan ang mga
kalolowa, at kumakapit dito sa bayan ng luhang gaya ng mahigpit na
pagkapit ng galis sa balat ng tao. umaasa ang mga kakampi ni dona
patrokiniong pagkamatay nito ay magiging kanonisada, at si
kapitang tiago man ay sasamba sa kanya sa mga altar, bagay na
sinasang-ayunan ni kapitang tiago at kanyang ipinangangako, mamatay
lamang agad.

gayon nga ang kalagayan ni kapitang tiago ng panahong iyon. tungkol sa
panahong nakaraan ay siya ay bugtong na anak ng isang mag-aasukal sa
malabong mayaman din naman ang pagkabuhay, ngunit napakaramot, na ano
pa at hindi nagkagugol ng isang kuarta man lamang sa pagpapaaral sa
kanyang anak, kaya't naging alila si santiagillo ng isang mabait na
dominiko na pinagsikapang ituro ang lahat ng maituturo at nalalaman
niya. ng magtatamo na si santiago ng kaligayahang siya ay tawaging
logiko, sa makatuwid baga'y ng siya ay mag-aaral na ng logika,
ang pagkamatay ng sa kanya ay nagtatangkilik, na sinundan ng pagkamatay
ng kanyang ama, ang siyang nagbigay wakas ng kanyang mga pag-aaral,
at ng magkagayon ay napilitang siyang mangasiwa sa paghahanap-buhay.
nag-asawa siya sa isang magandang dalagang taga santa krus, na siyang
tumulong sa kanya sa pagyaman, at siyang sa kanya ay nagbigay ng
pagkaginoo. hindi nagkasiya si dona pia alba sa pamimili ng asukal,
kafe at tina: ninais niyang magtanim at umani, at bumili ang dalawang
bagong kasal ng mga lupa sa san diego, at mula niyao'y naging
kaibigan na siya ni pari damaso at ni don rafael ibarra, na siyang
lalong mayamang mamumuhunan sa bayan.

nagiging isang gawang dapat sisihin ang malabis nilang pag-susumakit
sa pagpaparami ng kayamanan, dahil sa sila ay hindi nagkakaanak, mula
ng sila ay makasal na may anim na taon na, at gayon man ay matuwid, mataba
at timbang na timbang ang pangangatawan ni dona pia. nawalang
kabuluhan ang kanyang mga pagsisiyam, o novenario, ang kanyang
pagdalaw sa virgeng kaysasay sa taal, sa hatol ng mga mapamintakasi;
ang pagbibigay niya, ng mga limos, ang pagsasayaw niya sa prokesion
ng virgeng turumba, sa pakil, sa gitna ng mainit na araw ng mayo.
nawal-ang kabuluhang lahat, hanggang sa siya ay hinatulan ni pari
damasong pumaroon sa obando, at pagdating doon ay sumayaw sa fiesta ni san
paskual baylon, at humingi ng isang anak. talastas na nating sa
obando'y may tatlong nagkakaloob ng mga anak na lalaki at ng mga
anak na babae; ang ibigin: nuestra senora de salambaw, santa klara at
san paskual. salamat sa hatol na ito ay nagdalang tao si dona pia 
ay! tulad sa mangingisdang sinasabi ni shakespeare sa makbeth, na
tumigil ng pag-aawit ng siya ay makasumpong ng isang kayamanan;
pumanaw kay dona pia ang katowaan, namanglaw ng di ano lamang at hindi
na nakita nino mang ngumiti. talagang ganyan ang mga naglilihi ang
sinasabi ng lahat, sampo ni kapitang tiago. isang lagnat na dumapo sa
kanya pagkapanganak fiebre puerperal ang siyang nagbigay wakas sa
kanyang mga kalungkutan, na ano pa at naiwan niyang ulila ang isang
magandang sanggol na babae, na inanak sa binyag ni fr. damaso rin; at sa
pagka't hindi ipinagkaloob ni san paskual ang batang lalaking sa kanya ay
hinihingi, pinangalanan ang sanggol ng maria klara, sa pagbibigay
unlak sa virgen de salambaw at kay santa klara, at pinarusahan ang may
dalisay na kapurihang si san paskual baylon, sa hindi pagbanggit ng
kanyang pangalan.

lumaki ang sanggol na babae sa mga pag-aalaga ni tia isabel, ang
matandang babaeng iyong tulad sa fraile ang pakikipagkapuwa tao na
nakita natin sa pasimula nito.

hindi taglay ni maria klara ang maliliit na mga mata, ng kanyang ama:
gaya rin ng kanyang inang malalaki ang mga mata, maiitim, nalililiman
ng mahahabang mga pilik-mata, masasaya at kaayaaya pagka naglalaro;
malulungkot, hindi mapagkuro at anyong naggugunamgunam pagka hindi
ngumingiti. nang sanggol pa siya ay kulot ang kanyang buhak at halos
kulay ginto; ang ilong niyang maganda ang hayap ay hindi totong
matangos at hindi naman sapat; ang bibig ay nagpapaalaala sa maliliit
at kalugodlugod na bibig ng kanyang ina, taglay ang mga katowatowang
biloy sa mga pisngi; ang balat niya ay kasing nipis ng pang-ibabaw na
balat ng sibuyas at maputing kulay bulak, anang mga nahihibang na mga
kamag-anak, na kanilang nakikita ang bakas ng pagka si kapitang tiago
ang ama, sa maliliit at magandang pagkakaanyo ng mga tainga ni maria
klara.

ipinalalagay ni tia isabel na kaya may pagka mukhang europeo si maria
klara ay dahil sa paglilihi ni dona pia; natatandaang madalas nakita
niyang ito ay tumatangis sa harapan ni san antonio, ng mga unang buwan
ng kanyang pagbubuntis; gayon din ang isipan ng isang pinsang babae ni
kapitang tiago, ang pinagkakaibhan lamang ay ang paghirang ng santo: sa
ganang kanya ay naglihi sa virgen o kay san miguel. isang balitang
pilosopong pinsan ni kapitang tinong, at nasasaulo ang amat ,
hinahanap ang kaliwanagan ng gayong bagay sa ikinapangyayari sa
kalagayan ng tao ng mga planeta.

lumaki si maria klarang pinakaiirog ng lahat, sa gitna ng mga ngiti
at pagsinta. ang mga fraile man ay linalaro siya pagka isinasama sa mga
prokesiong puti ang pananamit, nalalala sa kanyang malago at kulot na
buhok ang mga sampaga at mga asukena, may dalawang maliliit na pakpak
na pilak at gintong nakakabit sa likuran ng kanyang pananamit, at may
tangang dalawang kalapating puting may mga taling kintas na asul. at
saka siya ay totoong masaya, may mga pananalitang musmos na
kalugodlugod, na si kapitang tiago, sa kahibangan ng pag-ibig, ay
walang ginagawa kung di pakapurihin ang mga santo sa obando at ihatol
sa lahat na sila ay umadhika ng magagandang eskultura nila.

sa mga lupaing na sa dakong ilaya ng daigdig, pagdating ng batang
babae sa labing tatlo o labing apat na taon ay dinaratnan na ng sa
panahon, tulad sa buko kung gabi na kinabukasa'y bulaklak na. sa
kalagayang iyang pagbabagong anyo, puspos ng mga talinghaga at ng
pagkamaramdamin ang puso, pumasok si maria klara, sa pagsunod sa mga
hatol ng kura sa binundok, sa beaterio ng santa katalina upang
tumanggap sa mga monja ng mga turong banal. tumatangis si maria
klarang nag-paalam kay pari damaso at sa tanging katotong kanyang
kalaro-laro buhat sa kamusmusan, kay krisotomo ibarra, na pagkatapos ay
napa sa europa naman. doon sa kumbentong iyong sakalit nakikipanayam sa
mundo'y sa pamamag-itan ng mga rejang lambal, at sa ilalim pa ng
pagbabantay ng madre-eskukha, natira si maria klarang pitong taon.
taglay ng bawa't isa ang kanikanikalang inaakalang ikagagaling ng
sariling pagkabuhay, at sa kanilang pagkahiwatig ng hilig ng isa sa
isa ng mga bata, pinagkayarian ni don rafael at ni kapitang tiago, ang
pagpapakasal sa kanilang mga anak, at sila ay nangagtatag ng samahan.
ang pangyayaring itong ginawa ng makaraan ang ilang taon buhat ng
umalis si ibarra'y ipinagdiwang ng dalawang pusong na sa magkabilang
dulo ng daigdig at na sa iba't ibang kalagayang totoo.




 ang may pag aaring bahay o lupa.

 ang may malalaking lupa.

 ang walang katungkulang bigay ng gobyerno.

 ang arte ng paggawa ng larawan sa pamamag-itan ng mga
kasangkapang ginagamit sa bagay na ito. natuklasan ang fotografia ni
niepke ng 1814 at pinagbuti ni daguerre ng 1839. nagkamit si mr.
talbot ng 1841 ng privilegio ng ukol sa fotografia sa papel
sensible.

 ang haring nakagagawa at nakapag-uutos ng bawa't maibigan, sa
makatowid ay walang nakahahadlang na sino man sa kanyang kalooban.

 tinatawag na haring konstitukional ang hindi nakapag-uutos ng
bawa't maibigan kung di ang ipinakikilala ng bayang kanyang kalooban sa
pamamag-itan ng kanyang mga kinakatawang bumubuo ng asemblea o
kongreso, senado at konsejo ng mga ministro.

 si lis katorke ay haring absoluto sa frankia; ipinanganak ng
taong 1643 at namatay ng 1715. siya ay iginalang at minahal ng mga
frankes.

 si lis dies y seis ay haring konstitukional, sa makatowid ay
haring hindi siya ang nakapangyayari kung di ang ginagawa niya't
ipinag-uutos ay ang ipinagagawa't ipinag-uutos ng mga kinakatawan ng
mga taong bayan; naghari sa frankia mula ng 1774 hanggang 1798.
pinugutan siya ng ulo, sampo ng kanyang asawang si maria antonieta ng
mga revolukionario.

 si felipe segundo ay anak ng haring karlos qinto, at haring
absoluto sa espana. ginagawa ni felipe segundo bawa't maibigan; sa
kalooban niya ay walang nakasasansala. halos di mabilang ang ipinapatay
at pinahirapan ng haring ito sa pamamag-itan ng inqisikion at iba pa.
sa mga ginawa ni felipe segundo nagpasimula ang pagguho ng halos di
maulatang kapangyarihan ng espana at ng halos di makayang isiping
kalakhan ng nasasakop ng kahariang ito. gayon man ay maraming mga
kastila at lalonglalo na ang mga fraile na umiibig ng di kawasa sa
haring absolutong ito.

 si amadeo primero ay haring konstitukional sa espana buhat sa
1870 hanggang sa 1873. ang haring ito ay mabait, matalino at bayani.
lubos na umiibig sa kanyang pinaghaharian; ngunit hindi siya iniibig,
at ng mahalata niya ito ay nagbitaw siya ng kanyang tungkol, at ang
pagbibitaw niyang ito ay siyang naging dahil ng pagtatag ng republika
ng espana 11 ng febrero ng 1873.

 ang bawa't isa sa mga dios ng bahay.

 ang palatuntunan ng mga sumasampalataya sa maraming dios. sa
mga taong gaya ni kapitan tiago'y maiuukol lamang itong tula ni
lukrekio: primus in orbe deus fekit timor; ang takot ang siyang
pinanggalingan ng mga dios.

 palatuntunang walang kinikilala kung di isang dios lamang.

 si jesus, si maria at si josef.

 libingan ng mga taga egipto.

 sombrerong may tatlong dulo.

 isa sa mga anyo orden ng arqitektura.

 loobin nawa ng dios na matuloy ang hulang ito sa sumulat ng
maliit na libro at sa ating lahat na sa kanya ay naniniwala j.r.

 pitong wika; datapowa't hindi sinasabi ng katagalugang pitong
wika kung di siete palabras.

hindi nagkakaisa ang mga evangelista tungkol sa mga sinabi ni jesus
ng siya ay napapako na sa krus:

i. sinasabi ni san mateo sa kap. 27, versikulo 46 ng kanyang evangelio
at ni san markos sa kapitulo 15, versikulo 34 ng kanyang evangelio, na
ito raw lamang ang sinaysay ni jesus, ng malapit na ang hora ng
nona ani san mateo ng hora ng nona ani san markos: dios ko,
bakit ako ay pinabayaan mo?

 sinasabi naman ni san lukas sa mga versikulong 34, 43 at 47, ng
kapitulo 23 ng kanyang evangelio, na ito raw ang mga sinaysay ni jesus
ng napapako na siya sa krus;

1. ama, patawarin mo sila; hindi nalalaman ang kanilang ginagawa.

2. ang katotohana'y sinasabi ko sa iyo, ngayon ay kakasamahin kata sa
paraiso, na bilang kasagutan niya sa isa sa dalawang magnanakaw na
hindi sinasabi sa mga evangelio kung ano ang mga pangalan na
nakapakong gaya rin niya, na sa kanya ay nagsalita ng ganito:
alalahanin mo ako kung ikaw ay na sa iyong kaharian na.

3. ama ko, sa mga kamay mo ay ipinagtatagubilin ko ang aking kalolowa.

 at sinabi ni san juan sa kapitulo 19, mga versikulo 26, 27, 28 at
30 ng kanyang evangelio, na ito raw mga wikang ito ang sinabi ni jesus
sa kanyang pagka-pako sa krus.

1. at sa pagka't nakita ni jesus ang ina at ang alagad na kanyang
sinisintang naroroon, sinabi sa kanyang ina: babae, nariyan ang iyong
anak.

2. sinabi pagkatapos sa alagad: nariyan ang iyong ina.

3. nauuhaw ako.

4. natapos na.

pinagsamasama ng iglesia katolika apostolika romana ang mga sinabing
iyan at siyang nginangalanang siete palabras.

 ang sakerdote sa roma na ng una'y humuhula ng mga mangyayari sa
panahong darating, sa pamamag-itan ng pagmamasid ng paglipad at
paghuni ng mga ibon.

 ang kandilang malaki at mahaba.

 ang taga iberia. ang iberia'y ang magkanugnog na lupang
kinalalagyan ng espana at portugal.

 mapapalad ang mga may espiritung dukha

 lumiligaya ang nakakakaya sa buhay.

 lumualhati sa dios sa kaitaasan at kapayapaan sa mga taong may
mabuting kalooban. alinsunod kay don lasaro bardon, katedratiko sa
universidad kentral sa madrid, espana, ay ganito raw sa wikang kastila
ang tunay na kahulugan: gloria a dios en las alturas; en la tierra,
pas; entre los hombres; buena voluntad luwalhati sa dios sa kaitaasan;
sa lupa ay kapayapaan; sa mga tao ay mabuting kalooban.

 karunungang ukol sa dios at ang sa kanya ay mga
pinagkakakilanlan.


 ilalagay ng papa sa roma sa bilang ng mga santo at santa.

 karanungang nagpapaunawa ng mga anyo at paraang dapat gawin
upang masunduan ang mga pagkakilalang magaling ng mga nangyayari.

 felix torres amat, obispo sa astorga. siya ay ang isa sa mga
naghulog sa wikang kastila ng biblia. ang filosofiang sinulat ni amat.

 ang mga mundong walang tigil ng mabilis na pagtakbo ng araw.
kung masdan natin dito sa lupa ay mga biting malamlam ang ningning. ang
mga pangulong planeta, alinsunod sa kanilang layo sa araw ay ang mga
sumusunod: merkurio, venus, ang lupang ating tinatahanan, marte,
jupiter, saturno at neptuno. bukod sa rito ay marami pang mga planetang
hindi makita kung di sa pamamag-itan ng teleskopio.

 itinatag ang beaterio at kolegio ng santa katalina ni fr. juan de
santo domingo, provinkial ng mga fraileng dominiko ng taong 1696 at
pinasimulan ng araw ng kafiestahan ni santa ana ng taong 1696 din.
ang dahil ng pagtatayo ng beaterio at kolegiong ito ay ng may
kaligpitan ang mga babaeng ibig manatili sa pagkadalaga hanggang
nabubuhay. ang palatuntunan nila'y ang palatuntunan din ng terker orden
ni santo domingo, at nanunumpang tulad sa mga fraile, na magpapakalinis
ng katawa't kalolowa, magpapakarukha at magmamasunurin. pinapagtibay
ang pagkakatayo ng ligpitang ito ng mga babae ng real despakho na
may fekhang 17 ng febrero ng 1716 na siyang nagbigay wakas sa mga
iniharap na tutol na huwag ipatuloy ang pagtatatag ng beaterio at
kolegiong iyan. inilagay nilang pintakasi si santa katalina de sena.
ipinag-utos na labinglimang monja de koro lamang ang matitira roon,
bilang paunlak sa labinglimang misterio ng rosario. ipinagkaloob ng
real kedula ng 1732 na makapaglagay ng isang simbahan at makagamit ng
isang kampana, at tuloy ipinag-utos na huwag piliting mamalagi ang mga
monja sa lubos na pagligpit; kung di sa nauukol lamang sa magaling na
pamamanihala ng beaterio at kolegio.

ang palatuntunang sinusunod doon ay di makararaan ang sino mang monja sa
pintuang na sa loob ng kumbento, na isang matandang monja ang
taga-bantay; ngunit sino mang tao ay makapapasok doon, kailan man at
may tanging pahintulot ang provinkial ng mga dominiko. ng huwag ng
manaog ang mga babaeng na sa beaterio at kolegio ng santa katalina ay
nangaglagay ang mga paring dominiko ng tulay na nakikita sa itaas ng
daang san juan de letran, sa loob ng maynila at ng doon magdaan ang
mga babaeng iyon ng pagpasa simbahan ng san juan de letrang kakabit
naman ng kolegio ng mga lalaking san juan de letran din ang
pangalan, at ang namamahala't nagtuturo'y pawang mga fraileng
dominiko. sa gayong paraan ay maginhawa nga naman ang pagsimba at
pananalangin ng mga monja sa simbahan ng san juan de letran.

baga man ng una'y ligpitan ang santa katalina ng mga babaeng
kastilang ibig tumalikod sa mga layaw at kasayahan sa mundo, hindi
nalao't minagaling ng mga fraileng dominiko, na mangasiwa ang ilan sa
mga monja sa pagtuturo sa mga dalagang ibig pumasok at mag-aral sa
santa katalina. ang itinuturo doon ay pag-basa, pagsulat, doktrina
kristiana, mga gawang ukol sa babae. nangag-aaral din naman ng
pagpapakabanal. dinagdagan ng mga dominiko ng 1865 ang dami ng mga
hermana at ng lalong mapalaganap ang kanilang mga pagtuturo. hindi
itinutulot sa mga pumapasok sa kolegio ng santa katalina ang makaaalis
kung di rin lamang may totoong malakit di maiwasang dahilan.

ang namamahala sa beaterio'y ang provinkial ng dominiko at isang
priora na siya, ring madre superiora sa kolegio, at may isang
direktorang nakaaalam ng mga pagtuturo.






mairog na salitaan sa isang asotea


maagang nangagsimba ng umagang iyon si tia isabel at si maria klara:
mainam na totoo ang pananamit nito at may tangang isang kintas na asul
ang mga butil, na inaari niyang parang brasalete, at may salamin
sa mata si tia isabel, upang mabasa ang dalang ankora de
salvakion, samantalang nagmimisa.

bahagya pa lamang nakaaalis sa altar ang sakerdote, nagsabi ang dalagang
ibig na niyang umuwi, bagay na totoong ipinanggilalas at isinama ng
loob ng mabait na tiang walang boong akala kung di ang kanyang
pamangking babae'y mapagbanal at madasaling tulad sa isang monja man
lamang. nagbubulong, at pagkatapos na makapagkukrûs ay nagtindig ang
mabait na matandang babae. bah! patatawarin na ako ng mabait na dios
na dapat makakilala ng puso ng mga dalaga kay sa inyo po tia
isabel ang sasabihin sana ni maria klara sa kanya upang putlin ang
kanyang matitindi, ngunit sa kawakasa'y mga pagsesermong-na.

ngayon ay nakapag-agahan na tila at nililibang ni maria klara ang kanyang
pagkainip sa paggawa ng isang sutlang bolsillo, samantalang ibig
pawiin ng tia ang mga bakas ng nagdaang fiesta sa pagpapasimula ng
paggamit ng isang plumero. sinisiyasat at inuusisa ni kapitang tiago
ang mga ilang kasulatan.

bawa't lagunlong sa daan, bawa't kokheng dumaraan ay nangagpapakaba sa
dibdib ng virgen at siya ay pinangingilabot. ah, ngayon ay ibig niyang
maparoon uli sa beaterio, sa kasamahan ng kanyang mga kaibigang babae!
doon ay matitingnan niya siyang hindi manginginig, hindi
magugulumihanan! datapowa't hindi baga, siya ang iyong kaibigan ng
panahong musmus ka pa? hindi ba kayo ay nangaglalaro ng larong haling
at hanggang sa kayo ay nag-aaway na manakanaka? ang dahil ng mga bagay
na ito ay hindi ko sasabihin; kung ikaw na bumabasa'y umibig ay
mapagkikilala mo, at kung hindi naman ay sayang na sa iyo ay aking
sabihin; hindi mapag-uunawa ang mga talinghagang ito ng hindi na
kasisinta kailan man.

 sa akala ko maria'y may katowiran ang mediko ani kapitang tiago.
dapat kang pasalalawigan, namumutla ka ng mainam at nagkakailangan ka
ng mga mabubuting hangin. ano bang akala mo: sa malabon  o sa san
diego?

namula si mariang tulad sa amapola pagkarinig niya nitong huling
pangalan, at hindi nakasagot.

 ngayon ay paparoon kayo ni isabel at ikaw sa beaterio, at ng kunin
ninyo roon ang iyong mga damit, at makapagpaalam ka sa iyong mga
kaibigan; hindi ka na papasok uli roon.

dinamdam ni maria klara iyang hindi malirip na kalungkutang bumabalot sa
kalolowa, pagka iniiwan ang isang kinatirahang pinatamuhan natin ng
kaligayahan; ngunit nagpagaang ng kanyang pighati ang pagkaalaala ng
isang bagay.

 at sa loob ng apat o limang araw, pagka may damit ka nang bago'y
paparoon tayo sa malabon. wala na sa san diego ang iyong inaama; ang
kurang nakita mo rito kagabi, iyong paring bata ay siyang bagong kura
natin doon ngayon; siya ay isang santo.

 lalong nakagagaling sa kanyang katawan ang san diego, pinsan! ang
ipinaalaala ni tia isabel; bukod sa roon ay lalong mabuti ang bahay natin
doon, at saka malapit na ang fiesta.

ibig sanang yakapin ni maria klara ang kanyang tia; ngunit narinig
niyang tumigil ang isang kokhe ay siya ay namutla.

 ah, siya nga! ang isinagot ni kapitang tiago, at nagbago ng
pananalita at idinagdag: don krisostomo!

nalaglag sa mga kamay ni maria klara ang tangang kanyang ginagawa;
nag-akala siyang kumilos ay hindi nangyari: isang pangingilabot ang
siyang tumatakbo sa kanyang katawan. narinig ang yabag ng paa sa
hagdanan at pagkatapos ay ang sariwa at vokes lalaki. tulad sa kung ang
vokes, na ito ay may kapangyarihang hiwaga, iniwaksi ng dalaga ang
lagim at nagtatakbo at nagtago sa panalanginang kinalalagyan ng mga
santo. nagtawanan ang dalawang magpinsan, at narinig ni ibarra ang
ingay ng sinasarhang pintuan.

namumutla, humihinga ng madalas, tinutop ng dalaga ang kumakabang
dibdib at nag-akalang makinig. narinig ang vokes, yaong vokes na
pinakasisinta't sa panag-inip lamang niya naririnig: ipinagtatanong siya
ni ibarra. sa pagkahibang sa towa ay hinagkan niya ang santong sa
kanya ay nalalapit, si san antonio abad; santong mapalad ng nabubuhay at
ngayong siya ay kahoy; lagi ng may magagandang mga tukso! pagkatapos
ay humanap ng isang butas ng susian, upang makita niya si ibarra;
mapagsiyasat ang kanyang anyo; ngumingiti si maria klara at ng kunin
siya ng kanyang tia sa gayong panonood, sumabit sa liig ng matandang
babae at sinisi ito ng halik na paulit-ulit.

 ngunit haling, ano ang nangyayari sa iyo? ang sa kawakasa'y nasabi
ng matandang babae, na pinapahid ang isang luha sa mga mata niyang
lanta na.

nahiya si maria klara at tinakpan ang mga mata, ng kanyang mabibilog
na mga braso.

 hala, maghusay ka, halika! ang sabi ng matandang babae ng boong
pag-irog. samantalang nakikipag-usap siya sa iyong ama ng iyong 
halika at huwag kang magpahintay!

napadala ang dalagang tulad sa isang musmos, at doon sila nagkulong sa
kanyang aposento.

masaya ang salitaan ni kapitang tiago at ni ibarra ng sumipot si tia
isabel na halos kinakaladkad ang kanyang pamangking babae, na
nagpapalingalinga kung saansaan, datapuwa't hindi tumitingin sa
kanino mang tao.

anong pinag-usapan ng dalawang kalolowang iyon, ano ang kanikanilang
sinabi diyan sa salitaan ng mga mata, na lalong lubos ang galing kay
sa salitaan ng bibig, salitaang ipinagkaloob sa kalolowa at ng huwag
makagulo ang ingay sa pagtatamong timyas ng damdamin? sa mga
sandaling yaon, pagka nagkakawatasan ang dalawang linikhang sumasaligaya
sa kilos ng mga balintataong natatabingan ng mga pilik-matang
pinaglalampasanan ng pag-iisip, ang pananalita ay mabagal, magaspang,
mahina, wangis sa ugong ng kulog na nangangalagkag at walang tuos
kung isusumag sa nakasisilaw na liwanag at mabilis ng kidlat:
nagsasaysay ng isang damdaming kilala na, isang isipang napag-uunawa,
na, at kaya lamang ginagamit ito ay sa pagka't ang mithi ng puso'y
siyang nakapangyayari sa boong kataohang saganang sagana sa galak, ibig
na ang boong katawan niyang kasama ang lahat ng sankap na laman, buto
at dugo at ang boong kaisipan ay magsaysay ng hiwagang mga katowaang
inaawit ng espiritu. sa tanong ng pagsinta sa isang sulyap na
numiningning o lumalamlam, walang mga sagot ang salita: tumutugon ang
ngiti, ang halik o ang buntong hininga.

at pagkatapos, sa pagtakas ng dalawang nagsisintahan sa plumero ng
tia isabel na nagpapabangon sa alikabok, sila ay pumaroon sa asotea
upang sila ay makapag-usap ng boong kalayaan sa silong ng mga balag;
ano ang kanilang pinag-usapan ng marahan at nanginginig kayo, mga
maliliit na bulaklak ng kabello-de-angel? kayo ang magsabit may
bango kayo sa inyong hininga at may mga kulay kayo sa inyong mga
labi; ikaw, kefiro ang magsabi yamang nag-aral ka ng di
karaniwang mga tinig sa lihim ng gabing madilim at sa talinghaga ng
aming mga kagubatang virgen; sabihin ninyo, mga sinag ng araw,
maningning na tagapagpakilala sa lupa ng walang hanggan, tanging hindi
nahahawakan sa daigdig ng mga natatangnan: kayo ang mangagsabi, sa
pagka't wala akong nalalamang isaysay kung di mga kahalingang hindi
mainam dinggin.

ngunit yamang aayaw ninyong sabihin, aking titingnan kung aking
maisasaysay.

ang langit ay asul: nagpapagalaw ng mga dahon at ng mga bulaklak
ng halamang gumagapang ang isang malamig na amihang hindi amoy
rosa, dahil dito ay nangagsisipanginig ang mga
kabello de angel ang mga halamang nakabitin, ang mga tuyung isda at
ang mga lamparang galing sa kina. ang ingay ng sagwang humahalo ng
malabong tubig ng ilog, ang dagundong ng pagdaan ng mga kokhe at
mga karreton sa tulay ng binundok ay maliwanag na dumarating hanggang
sa kanila; ngunit hindi ang mga ipinagbububulong ng tia.

 lalong magaling ang wika nito diya'y ang boong bayan ang siyang
babantay sa inyo.

nang magpasimula'y wala silang pinagsalitaanan kung di pawang mga
kahalingan iyang mga kahalingang totoong nakakawangis niyang mga
kayabangan ng mga nakion sa europa: masasarap at lasang pulot sa mga
magkakanakion, datapuwa't nakapagtatawa o nakapagpapakunot sa kilay ng
mga taga ibang lupain.

ang babae, palibhasa ay kapatid ni kain ay panibughin, kaya't dahil
dito ay tumanong sa nangingibig sa kanya:

 lagi bang isinaisip mo ako? hindi mo ba ako linimot sa gayong
karaming mga paglalakba'y mo? pagkaramiraming malalaking mga kiudad
na may pagkaramiraming magagandang mga babae!

ang lalaki naman, palibhasa ay isa pa ring kapatid ni kain ay marunong
umiwas sa mga tanong at may kaunting pagka sinungaling, kaya nga:

lagi bang isinaisip mo ako? hindi mo ba ako
linimot? imp de m. fernandes, pas 442 sta.krus

 mangyayari bagang kata'y limutin? ang sagot na nangangaanino ng
boong ligaya sa mga maiitim na balingtatao ng dalaga; mangyayari
bagang magkulang ako sa panunumpa, sa isang panunumpang dakila?
natatandaan mo ba ang gabing yaon, ang gabing yaong sumisigwa, na ikaw,
ng makita mo akong nag-iisang tumatangis sa siping ng bangkay ng
aking inay ay lumapit ka sa akin, ilinagay mo ang iyong kamay sa aking
balikat, ang kamay mong malaon nang ayaw mong ipahintulot na aking
matangnan, at iyong sinabi sa akin: nangulila ka sa iyong ina, ako ay
hindi nagkaina kailan man.: at dumamay ka sa akin ng pag-iyak. iniirog
mo ang aking ina at ikaw ay pinakaibig niyang tulad sa isang anak. sa
dakong labas ay umuulan at kumikidlat; ngunit sa akala ko ay nakarinig
ako ng musika, at nakita kong ngumingiti ang maputlang mukha ng
bangkay  oh, kung buhay sana ang aking mga magulang at mapanood
nila ikaw! nang magkagayon ay tinangnan ko ang iyong kamay at ang kamay
ng aking ina, nanumpa akong sisintahin kata, kata'y paliligayahin, ano
man ang kapalarang sa aki'y ipagkaloob ng langit, at sa pagka't hindi
nakapagbigay pighati kailan man sa akin ang sumpang ito; ngayon ay muling
inuulit ko sa iyo. mangyayari bagang limutin ko ikaw? laging
kasamasama ko ang pag-aalaala ko sa iyo; iniligtas ako sa mga panganib
ng paglalakad maging kaaliwan ko sa pag-iisa ng aking kalolowa sa
mga ibang lupain; ang pag-aalaala sa iyo ang pumawi ng bisa ng
loto ng europa na kumakatkat ng mga pag-asa at ng kasaliwaang
palad ng kinagisnang lupa sa kaisipan ng maraming mga kababayan! sa
mga panagimpan ko ay nakikita ko ikaw na nakatindig sa tabing dagat ng
maynila, nakatanaw sa malayong abot ng paninging nababalot sa malamlam
na liwanag ng maagang pagbubukang liwayway; aking naririnig ang isang
aaying-aying at malungkot na awit na sa aki'y pumupukaw ng nagugulaylay
ng mga damdamin, at tinatawag ko sa alaala ng aking puso ang mga
unang taon ng aking kamusmusan, ang ating mga katuwaan, ang ating mga
paglalaro, ang boong nakaraang maligayang panahong binigyan mong
kasayahan, samantalang doroon ka sa bayan. sa aking sapantaha'y ikaw ang
hada, ang espiritu, ang kaayaayang kinakatawan ng aking bayang
kinagisnan, maganda, mahinhin, masintahin, lubos kalinisan, anak ng
filipinas, niyang kagandagandahang lupang bukod sa mga dakilang
kagalingan ng inang espanang taglay rin niya ay may maririkit pang
mga hiyas ng isang bayang bata, tulad sa pagkakapisan sa iyong
kataohan ng lahat ng kagandahan at karikitang nakapagpapaningning sa
dalawang lahi; kaya nga't nabubuo lamang sa isa ang pagsinta ko sa
iyo't ang pagsinta ko sa aking tinubuang lupa  maaari ba katang
limutin? makailang ang boong isip ko ay aking naririnig ang mga tunog
ng iyong piano at ang mga tinig ng iyong vokes, at kailan mang
tinatawag ko ang iyong pangalan ng ako ay na sa alemania, sa dakong
hapon, pagka naglalakad ako sa mga kaparangang napupuspos ng mga
talinghagang likha ng mga poeta roon at ang mga kahimahimalang
salitsaling sabi ng mga taong nangaunang nabuhay, nakikinikinita ko
ikaw sa ulap na sumisilang at napaiimbulog sa duyo ng kapatagan, wari
nariringig ko ang iyong vokes sa pagaspas ng mga dahon, at pagka
umuuwi na ang mga tagabukid na galing sa kanilang sinasakang lupa at
kanilang ipinariringig buhat sa malayo ang kanilang karaniwang mga
awit, sa aking akala'y pawang nakikisaliw sila sa mga vokes ng
kaibuturan ng aking dibdib, na nag-aalay na lahat sa iyo ng awit at
siyang nagbibigay katotohanan sa aking mga nais at mga panagimpan.
kung minsan ay naliligaw ako sa mga landas ng mga kabundukan, at ang
gabing doon ay untiunti ang pagdating ay nararatnan akong naglakad pa at
hinahanap ko ang aking daan sa gitna ng mga pino, ng mga
haya at ang mga enkina; kung nagkakagayon, kung
nakalulusot ang ilang mga sinag ng buwan sa mga puang ng masinsing
mga sanga, wari ay nakikinikinita ko ikaw sa sinapupunan ng gubat,
tulad sa isang nagpapagalagalang aninong gagalawgalaw at
nagpapakabikabila sa liwanag at sa mga kariliman ng malagong
kaparangan, at saka ipinaririnig ng risenor ang kanyang iba't
ibang kawiliwiling huni, inaakala kong dahil sa ikaw ay nakikita't ikaw
ang siyang sa kanya ay nakaaakit. kung inalaala ko ikaw! hindi lamang
pinasasaya sa aking mga mata ng lagablab ng sa iyo ay pagsinta ang
ulap at pinapamumula ang hielo! sa italia, ang magandang langit
ng italia, sa kanyang kadalisaya't kataasa'y nagsasalita sa akin ng
iyong mga mata; ang kanyang masayang panoorin ay nagsasaysay sa akin
ng iyong ngiti, wangis ng mga halamanan sa andalukiang
nalalaganapan ng hanging may kipkip na bango, puspos ng mga
pangdilidiling kasilanganan, sagana sa hiwaga at sa kalugodlugod na
mga tanghalin, pawang nangagsasalita sa akin ng sa iyo ay pagsinta! sa
mga gabing may bowan, yaong bowang wari ay nagtutuka, sa aking
sinagwansagwang nakalulan ako sa isang sasakyang maliit sa ilog rhin,
itinatanong ko sa aking sarili kung di kaya maraya ako ng aking
guniguni upang makita ko ikaw sa, gitna ng mga alamong na sa
pampang, sa bato ng lorelay o sa gitna ng mga alon at ikaw ay
umaawit sa katahimikan ng gabi, tulad sa dalagang hadang mapang-aliw,
upang bigyang kasayahan ang pag-iisa at ang kalungkutan ng mga gibang
kastillong iyon.

 hindi ako naglakbay-bayang gaya mo, wala akong nakikita kung di ang
iyong bayan, ang maynila't antipolo ang sagot ni maria klarang
ngumingiti, palibhasa ay naniniwala sa lahat ng sinasabi ni
ibarra, ngunit mula ng sabihin ko sa iyong paalam! at pumasok ako
sa beaterio, lagi nang naaalaala kata at hindi ko ikaw nilimot, baga
man ipinag-utos sa akin ng konfesor at pinarusahan ako ng maraming
mga pahirap. nagugunita, ko ang ating mga paglalaro, ang ating mga
pag-aaway ng tayo ay mga musmos pa. hinihirang mo ang lalong
magagandang sigay at ng tayo ay makapaglaro ng siklot, humahanap ka sa
ilog ng lalong mabibilog at makikinis na batong maliliit na may iba't
ibang kulay at ng makapaglaro tayo ng sintak; ikaw ay napakawalang
tuto, lagi kang natatalo, at ang parusa'y binabantilan kata ng palad
ng aking kamay, ngunit di ko inilalakas, sa pagka't naaawa ako sa
iyo. napakamagdaraya, ikaw sa larong khongka't dinaraig mo pa ang
pagkamagdaraya ko, at karaniwang agawan ang nagiging katapusan.
natatandaan mo ba ng ikaw ay magalit ng totohanan? niyo'y
pinapagpighati mo ako; ngunit ng matapos, pagka naaalaala ko iyon sa
beaterio, ako ay ngumingti dinaramdam kong ikaw ay wala, at ng
makapag-away uli kata  at ng pagdaka'y magawa natin ang
pagkakasundo. niyo'y mga musmos pa tayo, naparoon tayong naligong
kasama ang iyong ina sa batis na iyong nalililiman ng mga kawayanan.
sa mga pampang ay may mga sumisibol na mga bulaklak at mga halamang
sinasabi mo sa akin sa wikang latin at wikang kastila ang kanikanilang
mga kakaibang pangalan, sa pagka't niyo'y nag-aaral ka na sa ateneo.
hindi kata pinapansin; naglilibang ako sa panghahagad ng mga paroparo
at ng mga tutubi, na sa kanyang katawang maliit na tulad sa alfiler ay
taglay ang lahat ng mga kulay ng bahaghari at ang lahat ng mga
kintab ng garing, mga tutubing gumagalaw at nangaghahagaran sa
magkabikabilang mga bulaklak; kung minsan ay ibig kong masubukan at
hulihin ng kamay ang maliliit na isdang matuling nangagtatakbuhan sa
mga lumot at sa mga batuhan sa pampang. kaginsaginsa'y nawala ka, at
ng ikaw ay bumalik, may dala kang koronang mga dahon at mga bulaklak
ng dalandang ipinutong mo sa aking ulo, at tinatawag mo akong
kloe, at gumawa ka naman ng koronang damong gumagapang. ngunit
kinuha ng iyong nanay ang aking korona, pinukpok ng isang bato at saka
inihalo sa gugo na ipinaglilinis ng ating ulo; tumulo ang mga luha sa
iyong mga mata, at sinabi mong hindi nakaaalam ang iyong ina ng
mitologia. haling! ang isinagot ng nanay mo makikita mo't
mababango pagkatapos ang inyong mga buhok. nagtawa ako, naghinanakit
ikaw, at ayaw mo na akong kausapin, at sa boong maghapo'y nagpakita ka
ng poot, na siyang ikinaibig ko namang umiyak.

ng bumalik tayo sa bayan, at sa pagka't mainit na totoo ang araw, nuha
ako ng mga dahon ng sambong nasumisibol sa mga tabing daan, ibinigay
ko sa iyo't ng ilagay mo sa loob ng iyong sombrero, at ng di sumakit
ang iyong ulo. ngumiti ikaw ng magkagayon ay tinangnan ko ang kamay mo
at nagkasundo na kata.

ngumiti ng boong ligaya si ibarra, binuksan ang kanyang kartera,
kinuha sa loob niyon ang isang papel at sa loob nito ay may nababalot na
mga dahong nangingitim, tuyo at mababango.

 ang iyong mga dahon ng sambong! ang isinagot ni ibarra sa titig ni
maria klara, ito lamang ang naibigay mo sa akin.

dalidali namang kinuha ni maria klara sa kanyang dibdib ang isang
bolsitang rasong maputi.

 ps! ani maria klara at tinampal ang kamay ni ibarra; hindi
ipinahihintulot ang paghipo: ito ay isang sulat ng pagpapaalam.

 iyan ba ang isinulat ko sa iyo bago ako pumanaw?

 at sumulat po ba kayo sa akin ng iba pa, aking ginoo?

 at ano ba ang sinasabi ko sa iyo ng panahong iyon?

 maraming kabulastugan! mga dahilan ng masamang mangungutang ang
isinagot ni maria klarang ngumingiti, na ipinakikilalang totoong
ikinasasaya ng kanyang loob ang gayong mga kabulaanan. huwag kang
malikot! babasahin ko sa iyo ang sulat na ito! ngunit ililingid ko
ang iyong mga pagpuri at ng di ka magdalita!

at itinaas ang papel sa tapat ng kanyang mga mata at ng huwag makita
ng binata ang kanyang mukha, at nagpasimula:

 aking  hindi ko babasahin sa iyo ang sumusunod, sa pagka't isang
kabulastugan! at pinaraanan ng mga mata ang ilang talata. ibig ng
aking ama, ang ako ay yumao, baga man ipinamamanhik kong huwag ikaw ay
lalaki ang sabi sa akin, dapat mong isipin ang panahong darating at ang
iyong mga lakas. dapat mong pag-aralan ang dunong sa pamumuhay, ang di
maibibigay sa iyo ng iyong kinamulatang lupa, at ng balang araw ay
makapaglingkod ka sa kanya. kung mananatili ka sa aking tabi, sa aking
lilim, sa impapawid na ito ng mga hinalaan, hindi ka matututong
tumanaw sa malayo, at sa araw na kata'y maiwan sa ibabaw ng lupa ay
maitutulad ka sa halamang sinasalita ng ating poetang si baltasar;


para ng halamang lumaki sa tubig,
daho'y nalalanta munting di madilig,
ikinalolooy  ang sandaling init.


 nakita mo na! binata ka na halos ay tumatangis ka
pa! nakapagpasakit sa aking loob ang ganitong pag-wiwika, kaya't
ipinahayag ko sa kanyang ikaw ay aking sinisinta. hindi umimik ang aking
ama, naglining-lining, ilinagay sa aking balikat, ang kanyang kamay at
nagsalita sa aking nanginginig ang vokes: ang isip mo ba'y ikaw
lamang ang marunong umibig at hindi ka iniibig ng iyong ama at hindi
dinaramdam ang sa iyo ay paghiwalay? hindi pa nalalaong nangulila tayo
sa iyong ina; tumutungo ako sa katandaan, diyan sa gulang na ang
hinahanap ay ang tulong at pagbibigay aliw ng kabataan, at gayon man ay
tinatanggap ko ang pag-iisa at di ko talos kung kata'y makikita pa uli.
ngunit dapat kong isipin ang mga ibang bagay na lalong malalaki.
bumubukas sa iyo ang panahong sasapit, samantalang sumasara sa akin;
sumisilang sa iyo ang mga pagsinta, ang mga pag-ibig ko ay
nangamamatay; kumukulo ang apoy sa iyong mga ugat sa aki'y
nagsisimula, ang kalamigan, at gayon man ay ikaw ay umiiyak at hindi ka
marunong maghandog ng ngayon, at ng sa bukas ay makinabang ka at
pakinabangan ikaw ng iyong kinagisnang lupa. napuno ng luha ang
mga mata ng aking ama, naluhod ako sa kanyang paanan, siya ay aking
niyakap at sinabi ko sa kanyang ako ay nahahandang yumao.

napatigil ang pagbasa, dahil sa pagkaligalig ni ibarra: namumutla ang
binata at naglalakad ng paroon ay parito sa magkabikabilang dulo ng
asotea.

 ano ang iyong damdam? ano ba ang nangyayari sa iyo? ang tanong ni
maria klara kay ibarra.

 dahil sa iyo ay nalimutan ko ang aking mga katungkulan; dapat akong
pumaroon ngayon din sa aking bayan! bukas ang fiesta ng mga namatay.

hindi umimik si maria klara, itinitig niyang ilang sandali ang kanyang
malalakit mapupungay na mga mata kay ibarra, kumuha ng ilang
bulaklak at sinabi sa kanyang nababagbag ang loob:

 lumakad ka, hindi na kata pinipigil; magkikita uli tayo sa loob ng
ilang araw! ilagay mo itong bulaklak sa ibabaw ng libingan ng iyong
mga magulang!

nang makaraan ang ilang minuto, ang binata ay nananaog na sa hagdanang
kasabay si kapitang tiago at si tia isabel, samantalang nagkukulong sa
panalanginan si maria klara.

 ipakisabi nga po ninyo kay andeng na kanyang ihanda ang bahay at
mangagsisirating si maria at si isabel! dumating nawa kayong
maluwalhati! ani kapitang tiago, samantalang sumasakay si ibarra sa
kokhe, na yumaong ang tungo'y sa plasa ng san gabriel.

at sinabi pagkatapos ni kapitang tiago kay maria klara na umiiyak sa
tabi ng larawan ng isang virgen:

 hala, magsindi ka ng dalawang kandilang mangahati, ang isay sa senor
san rafael, pintakasi ng mga naglalakbay. isindi mo ang lampara ng
nuestra senora de la pas y buen viaje. lalong magaling ang magkagugol
ng isang salapi sa pagkit at anim na kuarta sa langis, kay sa magbayad
pagkatapos ng isang mahalagang tubos.




 hiyas na pinakasingsing sa kamau-o.

 libritong ganito ang pangalan. pangligtas sa sakuna.

 isang halamang ang karaniwang bulaklak ay pulang-pula.

 mahinhin o mahinang hangin.

 ipinangungusap ng ada. isang hiwagang babaeng may
kahimahimalang mga kapangyarihan, anang mga di binyagan.

 unawaing hindi tinatawag ni risal na inang bayan, kung di inang
espana, dalawang pangalang totoong nangagkakaiba.

 isang malakit mataas na kahoy, matibay at makunat. ang tawag sa
bunga ng kahoy na ito ay hayuko. aya, ang pagbasa.

 kahoy na masanga, may mga ngipin-ngipin ang mga dahon.
bellota ang tawag sa bunga ng kahoy na ito.

 ibong mainam humuni. sa europa'y marami ng ibong ito.

 tubig na tumitigas na halos parang bato dahil sa totoong
kalamigan.

 alamo: kahoy na tumataas ng mainam: may tatlong bagay na alamo:
ang alamong puti na ang mga daho'y berde ang isang mukha at ang
kabilang mukha'y putian ang alamong itim, na berde ang magkabikabila
ng dahon. at ang amo altemblon na ang mga daho'y walang tigil ng
paggalaw.

 isa sa magagandang diosa.

 kasaysayan ng mga kinikilalang mga dios ng mga di binyagan.






manga alaala


pinagdaraanan ng kokhe ni ibarra ang bahagi ng lalong masayang nayon
ng maynila; ang nakapagbibigay panglaw sa kanya ng gabing nagdaan, sa
liwanag ng araw ay nakapagpapangiti sa kanya kahit siya ay aayaw.

ang kasayahang hindi naglilikat sa lahat ng panig, ang lubhang maraming
kokheng nagpaparoon ay paritong sakdal ng tutulin, ang mga karromata,
ang mga kalesa, ang mga europeo, ang mga insik, ang mga dalisay na
tagarito, na bawa't isa'y may kanikanyang sariling pananamit, ang mga
naglalako ng mga bungang-kahoy at halaman, mga korredor, hubad
na kargador, mga tinda ng mga kakanin, mga fonda, mga
restaurant, mga tindahan, sampo ng mga karretong hila ng mga
mapagpaumanhin at walang damdaming kalabaw na tila mandin naglilibang sa
paghila ng mga bulto samantalang naglilininglining, ang lahat ng
ingay at kalugkog, pati ng araw, isang amo'y na tangi, ang sarisaring
mga kulay, pawang pumupukaw sa kanyang alaala ng isang daigdig na
nagugupiling na mga gunita.

wala pang latag na mga bato ang mga daang iyon. dalawang araw lamang
sunod na uminit, ang mga daa'y nagiging alabok ng tumatakip sa
lahat, nag-papaubo at bumubulag sa mga naglalakad: isang araw lamang
umulan ay nagiging lawa na, ano pa at kung gabi ay naaanino roon ang
mga farol ng mga kokhe at tumitilamsik buhat sa limang metrong layo
sa mga naglalakad sa mga makikipot na mga akera. gaano karaming mga
babae ang nangag-iwan sa mga along putik na iyon ng kanilang mga
khinelas na bordado! pagkakagayon ay nangapapanood na pinipison ang mga
daan ng hanayhanay na mga presidiarong ahit ang ulo, na ang mga
mangas ng baro'y maiikli at tokong ang salawal na may mga numero at
may mga letrang asul, sa mga binti'y may mga tanikalang halos
nababalot ng maruruming mga basahan upang huwag na totoong makasakit
ang pagkiskis o ang lamig marahil ng bakal; dalawa't dalawa ang
pagkakakabit, mga sanag sa araw, mga hapong-hapo sa init at sa pagod,
pinapagmamadali at sila ay hinahampas ng pamalo ng isang presidiario
ring marahil nagkakamit kasayahan, sa pagka't sa ganang kanya naman ay
nakapagpapahirap sa mga kawangis din niyang presidiario. matatangkad
sila, madidilim ang pagmumukhang kailan man ay hindi namasdang lumiliwanag
sa pagsilang ng isang ngiti; numiningning, gayon man ang kanilang mga
balingtatao, pagkka dumarapo sa kanilang mga balikat ang humahaging na
pamalo, o pagka hinahagisan sila ng isang naglalakad ng upos ng
isang tabakong basa-basa at nakakalas na, dinarampot ang upos ng lalong
nalalapit at itinatago sa kanyang salakot: ang mga iba ay minamasdan ang
mga nagdaraan ng pagtinging kakaiba. wari ay nariringig pa niya ang
kanilang kaingayang ginagawa sa pagdudurog ng batong itatabon sa mga
lubak at ang nakalalagim na kalansing ng mabibigat na mga tanikala sa
namamaga na nilang mga bukong-bukong. kinikilabutan si ibarra kung
naaalaala niya ang isang nangyaring sumugat sa kanyang pag-iisip-musmos;
niyo'y katanghalian at ibinabagsak ng araw sa lupa ang kanyang lalong
maiinit na mga sinag. sa lilim ng isang karretong kahoy nakabulagta
ang isa sa mga taong iyon, walang malay tao, bukas ng kaunti ang mga
mata; pinagbubuti naman ng dalawang presidiario rin ang isang hihigang
kawayan, walang galit, walang pighati, walang yamot, ano pa at walang
pinag-ibhan sa sinasabing kaugalia't anyo ng dalisay na mga tagarito.
ngayon ay ikaw, bukas naman ay kami, marahil siyang sinasabi sa
kanikanila. hindi pinapansin ng mga taong nagdudumaling dumaraan ang
bagay na iyon; nagdaraan ang mga babae, tinitingnan sila at
nangagpapatuloy ng paglakad, karaniwan ng mapanood ang mga bagay na
yaon, linipakan na ang mga puso; nangagtatakbuhan ang mga kokhe,
ipinaaanino sa kanilang katawang may barnis ang mga sinag ng araw na
iyong maningning sa isang langit na walang alapaap; sa kanya lamang,
batang may labing isang taon at bagong kararating na galing sa kanyang
bayan, nakalalagim ang napapanood na iyon; sa kanya lamang nakapagbigay
bangungot ng kinagabihan.

wala na ang mabait at may wagas na puring puente de barkas, yaong
tulay filipinong-mabait na nagsusumakit maglingkod, baga man taglay niya
ang katutubong mga kapintasang tumataas at bumababa alinsunod sa
maibigan ng ilog pasig na di miminsang nagpahirap at gumiba sa tulay na
iyon.

hindi lumalago ang mga talisay sa plasa ng san gabriel; nananatili
sila sa pagkakuyagutin.

sa ganang kanya ay nagbawas ang ganda ng eskolta, baga man ngayon ay may
isang malaking bahay na may mga kariatide sa dating kinatatayuan
ng mga lumang kamalig. tinakhan niya ang bagong puente de
espana; nangagpaalaala sa kanya ng mga magiginaw na umaga,
kung doon ay dumaraang namamangka silang patungo sa mga paliguan sa
uli-uli, ang mga bahay na na sa pangpang na dakong kanan ng ilog, na
napapag-itanan ng mga kawayanan at mga punong kahoy, doon sa wakas
ng eskolta at pasimula ng isla del romero.

nasasalubong niya ang maraming mga kokheng hinihila ng mga maiinam na
mga kabayong maliliit, lulan ng mga kokhe ang mga empleadong
nakakatukatulog pa marahil ay pumapatungo na sa kanilang mga ofikina;
mga militar, mga insik na may anyong hambog at katawatawa ang
pagkakaupo; mga fraileng hindi maimikin, mga kanonigo at iba pa. tila
mandin kanyang namataan sa isang marikit na viktoria si pari
damasong mabalasik ang mukha't kunot ang mga kilay; ngunit siya ay
nakaraan na at ngayon ay masayang bumabati sa kanya, buhat sa kanyang
karretela si kapitan tinong na kasakay ang kanyang asawa at dalawang
mga anak na babae.

ng makababa na ng tulay, tumakbo ang mga kabayo't tinungo ang paseo
ng sabana. sa kaliwa'y ang fabrika ng tabako sa arrokeros, na
pinanggagalingan ng malaking ugong na ginagawa ng mga kigarrera sa
pagpukpok ng mga dahon ng tabako. napangiti si ibarra, sa pagka
alaala ng masangsang na amoy na iyong sa tuwing ikalimang oras ng
hapo'y lumalaganap sa tulay ng barkas at humihilo sa kanya ng panahong
siya ay musmos pa. ang masasayang mga salitaan, ang mga katatawanan ang
siyang kahit hindi niya sinasadya ay nakapaghatid sa kanyang guniguni sa
nayon ng lavapies, sa madrid, sampo ng doon ay mga pangliligalig ng
mga kigarrera, na totoong nakakapahamak sa sawing palad na mga
gindilla at iba pa.

ipinagtabuyan, ang kanyang kaayaayang mga naaalaala ng jardin
botaniko; iniharap sa kanyang pag-iisip ang demonio ng mga
pagsusumagsumag; ang mga jardin botaniko sa europa, sa mga lupaing
nangagkakailangan ng malakas na kalooban at saganang ginto upang
mapasibol ang isang dahon at mapabukas ang isang bulaklak; hindi lamang
doon, kung di sa mga kolonia man ay may mabubuti ang alaga at mga
mahahalagang jardin botanikong bukas na lagi sa sino mang ibig manood.
inihiwalay doon ni ibarra ang kanyang mga mata at inilingap niya sa
dakong kanan, at doon ay kanyang nakita ang matandang maynilang naliligid
ng mga kuta at mga bangbang, tulad sa isang dalagang kulang sa dugo,
na nababalot ng isang pananamit ng kanyang nunong babae ng panahong
ito ay sumasakagaraan.

natanawan niya ang dagat na hindi maabot ng tanaw ang gilid na
lubhang malayo!

 na sa kabilang ibayo ang europa! ang inisip ng binata! ang
europang may magagandang mga nakiong hindi nangaglilikat ng
pagsusumikap sa paghanap ng kaligayahan, nagsisipanaginip pagkakaumaga
at nangagdaramdam kabiguan sa towing lumulubog ang araw  lumiligaya
sa gitna ng kanyang mga kapahamakan! tunay nga, sa kabilang ibayo
ng dagat na di maulata'y nangaroroon ang mga nakiong mapagmahal sa
espiritu, at baga man hindi nila minamasama ang katawan, lalo pa manding
mapagmahal sa espiritu kay sa mga nagpapanggap na lubhang umiirog sa
espiritu.

ngunit nangagsitakas ang kanyang mga pagdidilidiling ito ng kanyang
makita ang munting bunduk-bundukan sa kapatagan ng bagumbayan. ang
namûmukod na bunduk-bundukan sa isang tabi ng paseo ng luneta ang siya
ng yong umaakit sa kanyang isip at siyang sa kanya ay nagpapagunamgunam.

kanyang ginugunita ang taong nagbukas ng kanyang pag-iisip at
nagpakilala sa kanya, ng magaling at ng nasakatuwiran. tunay nga't
kakaunti ang mga kaisipang sa kanya ay iniaral, ngunit hindi ang mga
walang kabuluhang pag-ulit lamang ng mga sinabi ng iba; pawang mga
kaisipang galing sa pananalig na hindi nangagkulabo sa liwanag ng
lalong matitinding ilaw ng dakilang pagsulong. ang taong yao'y isang
matandang sakerdote, ang mga pangungusap na sa kanya ay sinabi ng
siya ay pagpaalaman ay umaalingawngaw pa sa kanyang mga tainga:
huwag mong kalimutang baga man pag-aari ng sangkataohan ang
karunungan, minamana lamang ang karunungang iyan ng mga taong may
puso,? ang paalaala niya. pinagsikapan kong ilipat sa iyo ang aking
tinanggap sa aking mga maestro; ang kayamanang iyon ay pinagsikapan ko
namang dagdagan sa boong abot ng aking kaya at inililipat ko sa mga
taong humahalili; gayon din ang gagawin mo sa mangagsisihalili sa iyo,
at mapagtatatlong ibayo mo, sa pagka't ikaw ay paparoon sa mga lubhang
mayayamang lupain. at ngumingiting idinagdag; nangagaisiparito
sila sa paghanap ng ginto; mangagsiparoon naman kayo sa kanilang
lupait hanapin ninyo roon ang ibang gintong ating kinakailangan!
alalahanin mo, gayon mang hindi ang lahat ng kumikinang ay ginto.
namatay riyan ang paring iyon.

sa mga gunita niyang ito ay sumasagot siya:

 hindi, ano mang karatnan, ang una'y ang kinagisnang lupa, ang una'y
filipinas, anak ng espana, ang una'y ang lupaing kastila. hindi, ang
bagay na iyang isang kasaliwaang palad ay hindi nakarurungis sa bayang
kinagisnan, hindi. hindi nakahahalina sa kanyang paggugunamgunam ang
ermita, iyang fenix na pawid, na muling sumisilang sa kanyang mga
abo sa anyong mga bahay na may mga pintang puti at asul at ang bubong
ay sink na may pintang pula. hindi nakaaakit sa kanyang pagmamalasmalas
ang maalat, ni ang kuartel ng kaballeriang may mga punong kahoy sa
tapat, ni ang mga tagaroon, ni ang mga maliliit na bahay na pawid na
may matitibong na bubungang nangakukubli sa mga puno ng saging at
mga bunga, na ginagawang tulad sa mga pugad ng bawa't ama ng isang
mag-anak.

tuloy ang paggulong ng kokhe: nakasasalubong ng isang karromatang hila
ng isa o dalawang kabayo, na napagkikilalang galing lalawigan, dahil sa
guarnikion at iba pang kagamitang pawang abaka. pinagpipilitang makita
ng karromatero ang naglalakbay na nakasakay sa maningning na kokhe at
nagdaraang hindi nakikipagpalitan ng kahit isang pananalita, ng
kahit isang pakikipagbatian. kung minsan ay isang karretong hila ng
isang kalabaw na marahan ang lakad at parang walang ano man ang siyang
nakawawala ng kapanglawan ng maluluang at maalikabok na mga
lansangang napapaliguan ng makinang na araw ng mga tropiko.
nakikisaliw sa malungkot at di nagbabagong anyo ng awit ng
namamatnugot na nakasakay sa kalabaw ang matinding kalairit ng tuyong
rueda sa pag-ikit na kasama ang kinsekinse ng mabigat na karreton; kung
minsan naman ay ang malagaslas na tunog ng gasgas na mga paa ng isang
paragos, niyang trineong sa filipinas ay hinihilang napakabanayad
sa ibabaw ng alabok o ng mga lubak sa daan. sa mga kapatagan, sa
mga malilinis na lupang pinaghahalamanan ay nanginginain ang mga
hayop na kasama ng mga tagak, na payapang nakadapo sa ibabaw ng mga
vakang kapong ngumunguya at linalasa ang mga sariwang damo ng
parang, na ipinipikitpikit ang mga mata,; sa dakong malayo'y mga
babaeng kabayong nangagdadambahan, nangagluluksuhan at
nangagtatakbuhang hagad ng isang masival na potrong mababa ang buntot
at malago ang kiling: humahalinghing ang potro at pinasasambulat ang
lupa ng kanyang malalakas na mga kuko.

pabayaan nating maglakbay ang binatang nagdidilidili o nakakatulog: ang
hiwagang malungkot o masaya ng katapangang hindi nakakaakit ng
kanyang gunamgunam: ang araw na iyong nagpapapakintab sa mga dulo ng
mga kahoy at nagpapatakbo sa mga tagabukid na nangapapaso ang mga
paa sa nagbabagang lupa, baga man sila ay may panyapak na mga lipak; ang
araw na iyong pumipigil sa isang babaeng tagabukid sa lilim ng isang
talisay o kawayanan, at sa kanya ay nagpapaisip ng mga bagaybagay na
walang katuturan at di mapagwari, ang isip na iyon ay hindi nakalulugod sa
ating binata.

bumalik tayo sa maynila samantalang gumugulong ang kokhe't
nagpapagiray-giray, tulad sa isang lasing, sa burol-bùrol na lupa, at
samantalang tumatawid sa tulay na kawayan, pumapanhik sa matarik na
ahunin o bumababa sa totoong malalim na lusungin.



 ang namamagitna sa pagbili, pagbibili, ang nakikialam sa mga
almoneda at iba pa.

 ang nagpapaupa ng pagdadala ng ano mang bagay na mabigat.

 ang bahay na nagpapakain sa sino mang nagbabayad sa may ari, at
ang papatuloy sa bawa't magbayad.

 wikang frankes na ang kahulugan ay fonda: kakanan at tuluyan. kung
ipangusap ay restoran.

 estatua o larawang kahoy, bato, tanso o bakal na inilalagay na
pinakahaligi ng ano man.

 tulay ng espana.

 isang karruajeng ganito kung tawagin.

 tinatawag ng katagalugang karretela ang isang sasakyang anyong
karretong marami ang lulan, ngunit mahirap sa sumasakay; dalawa ang
gulong at isang kabayo ang humihila. ang tinatawag na karretela ng
mga kastila ay isang mainam na karruajeng apat ang gulong at dalawang
kabayo ang humihila.

 tinatawag na sabana [hindi sabana, kumot ang daang makalampas ng
jardin botaniko, hangang sa mga unang bahay ng ermita, na tinatawag na
daang real.

 tinatawag ng mga kastilang gindilla ang mga polikia munikipal
sa sa espana. ang sili o ang bunga ng tinatawag na gindillo de
india.

 ang lupang iniuukol sa pagtatanim ng sarisaring kahoy at mga
halaman upang doon ay mapag-aralan ang mga karunungang nauukol sa bagay
na ito.

 tila mandin naguguniguni na ni risal na sa pinagpatayaang iyon sa
paring kanyang sinasabi, na sa akala ko ay walang iba kung di si pari
burgos, doon din siya papatayin.

 ang tanging ibong pinaniniwalaan ng mga tao sa unang muling
nabubuhay, pagkatapos na masunog, sa ibabaw ng kanyang mga abo.

 ang alin may sa dalawang panig na malapit sa ekuador o
kalagitnaan ng lupa, tinatawag ang isang panig na tropiko de cancer
sa hemisferkio boreal, at tropiko de kaprikonio de hemisferkio
austral.

 sasakyang walang gulong na siyang ginagamit pagka hielo ang
dinaraanan; kahawig ng kangga o ng paragos natin.






manga kaugalian ng bayang ito


hindi nagkamali si ibarra; nalululan nga si viktoriang iyon si pari
damaso at tumutungo sa bahay na kanyang bagong kaiiwan.

 saan ba kayo paroroon? ang tanong ng fraile kay maria klara at kay
tia isabel, na mangagsisisakay na sa isang kokheng may mga pamuting
pilak, at tinatampitampi ni pari damaso ang mga pisngi ni maria klara,
sa gitna ng kanyang mga kaguluhan ng isip.

 kukunin ko sa beaterio ang aking mga bagaybagay roon ang sagot ni
maria klara.

ahaaa! aha! tingnan natin kung sino ang mananalo sa amin, tingnan
natin! ang ipinagbububulong na hindi napapansin ang sinasabi, na ano
pa at nagtaka, ang dalawang babae. tinungo ang hagdanan at nanhik doon
si pari damasong nakatungo ang ulot't madalang-dalang ang hakbang.

marahil siya ay magsesermon at kanyang isinasaulo ang kanyang
ipangangaral! ani tia isabel; sakay na maria at tatanghaliin tayo
ng pagdating.

hindi namin masabi kung magsesermon nga o hindi; datapuwa't inaakala
naming mga dakilang bagay ang mga pinag-iisip-isip niya, sa pagka't
hindi man lamang naiabot niya, ang kanyang kamay kay kapitang tiago,
kaya't napilitang yumukod pa ito ng kaunti upang hagkan ang kamay na
iyon.

 santiago! ang unang sinabi niya may pag-uusapan tayong mahahalagang
bagay; tayo na sa iyong ofikina.

maligalig ang loob ni kapitang tiago, hindi nakaimik ngunit sumunod sa
napakalaking sakerdote, at sinarhan ang pinto pagkapasok nila.

samantalang nagsasalitaan sila ng lihim, siyasatin natin kung ano ang
kinaratnan ni fr. sybila.

wala sa kanyang kumbento ang pantas na dominiko; maagang maaga,
pagkapagmisa, siya ay napatungo sa kumbento ng kanyang kapisanang na sa
makapasok ng pintuan ni isabel segunda, o ni magallanes, alinsunod sa
naghaharing familia, sa madrid.

hindi niya pinansin ang masarap na amoy-khokolate, at gayon ding di niya
inino ingay ng mga kajon at ang salaping nariringig mula, sa
prokurakion, at bahagya ng sumagot sa mapitagan at magiliw na bati ng
uldog na prokurador, nanhik si fr. sybila, tinahak ang ilang mga
korredor at tumuktok ng buto ng mga daliri sa isang pintûan.

 tuloy! anang isang vokes na wari ay dumaraing.

 pagalingin nawa kayo ng dios sa inyong sakit! ang siyang bati ng
batang dominiko pagpasok.

nakaupo sa isang malaking sillon ang isang matandang pari, kulubot at ga
namumutla na ang balat ng mukha, kawangis ng isa riyan sa mga
santong ipininta ni rivera. nanglalalalim ang mga matang napuputungan
ng lubhang malalagong kilay, na palibhasa ay laging nakakunot ay
nakapagdaragdag ng ningning ng paghihingalo ng kanyang mga mata.

nababagbag ang loob na pinagmasdan siya ni pari sibilang nakahalukipkip
ang mga kamay sa ilalim ng kagalanggalang na eskapulario ni santo
domingo. inilungayngay pagkatapos ang ulo, hindi umiimik at wari ay
naghihintay.

 ah! ang buntong hininga ng maysakit inihahatol sa akin, hernando;
na akin daw ipahiwa! ipahiwa sa tanda ko ng ito! itong lupaing ito!
ang kagulatgulat na lupaing ito! muhang uliran ka sa nangyayari sa
akin, hernando!

dahandahang itinaas ni fr. sybila ang kanyang mga mata at itinitig sa
mukha ng may sakit:

 at ano po ang inyong minagaling? ang itinanong.

 mamatay! ay! may nalalabi pa baga sa aking ibang bagay? malabis na
totoo ang aking ipinaghihirap; datapuwa't. pinapaghirap ko naman ang
marami. nagbabayad-utang lamang ako! at ikaw, kumusta ka? ano ang
sadya mo?,

 naparito po ako't sasabihin ko sa inyo ang ipinagkatiwalang bilin sa
akin.

 ah! at ano ang bagay na iyon?

 psh! sumagot na may sama ang loob, umupo at iliningon ang mukha, sa
ibang panig, mga kabulastigan ang sinabi sa atin; ang binatang si
ibarra'y isang matalinong bagongtao; tila mandin hindi haling; ngunit
sa akala ko ay isang mabait na bagongtao.

.mananatili ang ating kapangyarihan hanggang sa
kapangyarihang iyan ay nananalig

 sa akala mo?

 nagpasimula kagabi ang kanilang pagkakaalit!

 nagpasimula na! at bakit?

sinaysay ni fr. sibyla, sa maikling pananalita, ang nangyari kay pari
damaso at kay krisostomo ibarra.

 bukod sa rito ang idinugtong na pangwakas mag-aasawa ang binata sa
anak na babae ni kapitang tiago, na nag-aral sa kolegio ng ating mga
kapatid na babae; siya ay mayaman at di nga niya iibiging magkaroon ng
mga kaaway upang siya ay mawal-an ng kaligayahan at kayamanan.

itinango ng may sakit ang kanyang ulo, sa pagpapakilalang siya ay
sang-ayon.

 siya nga, gayon din ang aking akala  sa pamamag-itan ng gayong
babae at isang bianang lalaking gayon, magiging atin ang kanyang
katawa't kalolowa. at kung hindi lalong magaling kung siya ay
magpakitang kaaway natin!

minamasdang nagtataka ni fr. sibyla ang matanda.

 unawaing sa ikagagaling ng ating santong kapisanan ang idinugtong na
naghihirap ng paghinga. minamagaling ko pa ang makilaban sa atin, kay
sa mga haling na pagpupuri at paimbabaw na panghihinuyo ng mga
kaibigan. tunay at sila ay may mga bayad.

 inaakala po ba ninyong gayon?

tiningnan siya ng boong lungkot ng matanda.

 tandaan mong magaling! ang isinagot na nagkakangpapagal manakatili
ang ating kapangyarihan samantalang sa kapangyarihang iyan ay nananalig.
kung tayo ay labanan, ang sasabihin ng gobyerno'y: nilalabanan sila, sa
pagka't ang mga fraile'y isang hadlang sa kalayaan ng mga filipino;
at sa pagka't gayon ay papanatilihin natin ang mga fraile.

 at kung sila ay pakinggan? manakanakang ang gobyerno'y.

 hindi sila pakikingan!

 gayon man, kung sa udyok ng kasakima'y nasain ng gobyernong maowi sa
kanya ang ating inaani  kung magkaroon ng isang pangahas at walang
gulat na.

 kung magkagayon ay sa aba niya!

kapuwa hindi umimik.

 bukod sa roon ang ipinatuloy ng may sakit kinakailangan nating
tayo ay labanan, tayo ay pukawin: nagpapakilala sa atin ang mga labanang
ito ng kung saan naroon ang ating kahinaan, at ang gayon ay
nakapagpapagaling sa atin. nakararaya sa atin at nakapagpapahimbing ang
malabis na mga pagpuri: datapowa't sa labas ay nakapagpapapangit ng
ating anyo, at sa araw na mahulog tayo sa kapangitang anyo, tayo ay
mapapahamak, na gaya ng pagkapahamak natin sa europa. hindi na papasok
ang salapi sa ating mga simbahan; sino man ay wala ng bibili ng mga
eskapulario, ng mga korrea at ng ano man, at pagka hindi na tayo
mayaman, hindi na natin mapapapanalig ang mga budhi.

 psh! mananatili rin sa atin ang ating mga hakienda, ang ating mga
bahay!

 mawawala sa ating lahat, na gaya ng pagkawala sa atin sa europa! at
ang lalong masama'y nagpapagal tayo at ng tayo ay manggipuspos. sa
halimbawa: iyang napakalabis na pagsusumakit na dagdagan sa taontaon,
ayon sa ating maibigan, ang halaga ng buwis ng ating mga lupa, ang
pagsusumakit na iyang aking sinalansang sa lahat ng mga malalaking
pulong natin; ang pagsusumakit na iyan ang siyang makapapahamak sa
atin! napipilitan ang indiong bumili sa ibang dako ng mga lupang
kasing galing din ng ating mga lupa o lalo pang magaling.
nanganganib akong baka tayo ay nagpapasimula na ng pagbaba: quos vult
perdere jupiter dementat prius. dahil dito ay huwag nga nating
dagdagan ang ating bigat; ang baya'y nagbububulong na. mabuti ang inisip
mo: pabayaan natin ang ibang makikipaghusay doon ng kanikanilang
sagutin; papanatilihin natin ang sa ati'y pagpipitagang nalalabi, at sa
pagka't hindi malalao't makikiharap tayo sa dios, linisin natin ang
ating mga kama'y  maawa nawa sa ating mga kahinaan ang dios ng
mga pagkahabag!

 sa makatuwid ay inaaakala po ba ninyong ang buwis ay 

 huwag na tayong mag-usap ng tungkol sa salapi! ang isinalabat ng
may sakit na masama ang loob. sinasabi mong ipinangako ng teniente
kay pari damaso?

 opo, ama ang sagot ni pari sibylang ga ngumingiti na. ngunit
nakita ko kaninang umaga ang teniente, at sinabi sa aking dinaramdam daw
niya ang lahat ng nangyari kagabi, na umimbulog daw sa kanyang ulo ang
jeres, at sa akala niya ay gayon din ang nangyari kay pari damaso. at
ang pangako? ang tanong kong pabiro. padre kura ang
isinagot: marunong po akong tumupad ng aking wika, pagka sa pagtupad
na iyan ay hindi ko dinurungisan ang aking kapurihan; kailan man ay di ko
naging ugali ang magkanulo kanino man, at dahil dito ay teniente ako
hangga ngayon.

 ng makapagsalitaan sila ng mga iba't ibang bagay na walang
kabuluhan, nagpaalam si fr. sibyla.

hindi nga naman naparoon ang teniente sa malakanyang; ngunit naalaman
din ng kapitan general ang nangyari.

nang nakikipagsalitaan siya sa kanyang mga ayudante tungkol sa mga
pagbanggit na sa kanya ay ginagawa ng mga pahayagan sa maynila, sa
ilalim ng mga pamagat na mga kometa at iba pang mga
napakikita sa langit, sinabi sa kanya ng isa sa mga ayudanteng iyon
ang pakikipagkagalit ni pari damaso, na pinalubha pa ang kabigatan ng
mga pananalita, baga man pinakinis ng kaunti ang mga bigkas ng sabi.

 sino ang sa iyo ay nagsabi ang tanong ng kapitan general na
ngumingiti.

 naringig ko po kay laruja, na siyang nagbabalita kaninang umaga sa
pasulatan ng pamahayagan.

muling ngumiti ang kapitan general at idinagdag:

 hindi nakasasakit ang babae't fraile! ibig kong manahimik sa
natitirang panahon ng pagtira ko sa lupang ito, at aayaw na akong
makipag-alit sa mga lalaking gumagamit ng saya. at lalong lalo na
ngayong aking natalastas na pinaglalaruan lamang ng provinkial ang
aking mga utos; hiningi kong pinakaparusa ang paglilipat sa ibang
bayan ng fraileng iyan; at siya nga naman, siya ay inilipat, ngunit
doon siya inilagay sa lalong magaling na bayan: frailadas! na
sinasabi natin sa espana.

ngunit huminto ng pagngiti ang kapitan general ng nagiisa na.

 ah! kung hindi sana napakatanga ang bayang ito ay pasusukin ko ang
aking mga kagalanggalang na iyan! ang ipinagbuntong
hininga. datapuwa't karapatdapat ang bawa't bayan sa kinasasapitan
niya; gawin natin ang inuugali ng lahat.

samantala ay natapos si kapitang tiago ng pakikipulong kay pari damaso,
o sa lalong magaling na sabi, ang pakikipulong ni pari damaso kay
kapitang tiago.

 ngayon ay napagsabihan na kata! ang sabi ng frankiskano ng
magpaalam. nailagan sana ang lahat ng ito, kung nagtanongtanong ka muna
sa akin, kung di ka sana nagsinungaling ng ikaw ay tinatatanong ko.
pagsikapan mong huwag ka nang gumawa ng mga kahalingan, at manalig
ka sa kanyang inaama!

lumibot ng makaalawa o makaatlo sa salas si kapitang tiagong
nag-iisip-isip at nagbubuntong hininga; di kaginsaginsa'y parang may
naisip siyang magaling, tumakbo sa panalanginan at pinatay ang mga
kandila at ang lamparang kanyang pinasindihan upang siyang makapagligtas
kay ibarra.

 may panahon pa, sa pagka't totoong malayo ang linalakbay ang
ibinulong.




 quos vult perdere jupiter domentat prius, kasabihang wikang
lating kung tatagalugi'y: ang mga ibig ipahamak ni jupiter ay
pinasisimulaang sirain muna ang isip.

 ang kometa'y tulad sa biting manakanakang napapanood natin sa
langit. ang kometa'y man ay buntot na makinang na kung minsan ay isa at
kung minsan ay marami. palibhasa ay ang galaw na painog ng kometa'y
hiwalay na hiwalay sa karaniwang liniligiran ng mga planeta, kaya
hindi nalalao't ang pagkakita natin sa kanya. isang kasinungalingang
ilinalaganap ng mga hangal na ang pagsikat ng kometa'y nagbabalita
ng mga sakunang mangyayari. tinatawag ding kometa ng mga kastila
ang sarangolang papel na pinalilipad ng mga bata.

 ang masasama at magagaspang na kagagawan ng mga fraile.




x.

ang bayan


halos sa pampang ng dagatan ang kinalalagyan ng bayang san diego,
na sumasagitna ng mga kapatagang halamanan at mga palayan.
nagpapadala sa ibang mga bayan ng asukal, bigas, kafe at mga bungang
halaman, o ipinagbibili kaya ng murangmura sa insik na nagsasamantala
ng kawal-ang malay o ng pagkahilig sa mga masasamang pinagkaratihan
ng magsasaka.

pagka araw na mabuting panahon at umaakyat ang mga bata sa kaitaasan
ng kampanario ng simbahan, na napapamutihan ng lumot at ng damong
hatid ng hangin; pagkakagayon ay masayang nangagsisigawan, sa udyok ng
kagandahan ng natatanaw na humahandog sa kanilang mga mata. sa gitna
ng karaming mga bubungang pawid, tisa, sink at yunot, na
napapagitnaan ng mga bulaklak natatalastas ng bawa't isa ang paraan
ng pagkakita sa kanikanilang bahay na maliliit, ang kanila bagang
malilinggit na pugad. nagagamit nilang pananda ang lahat: isang kahoy,
isang sampalok na may maliliit na dahon, ang niog na puspos ng mga
buko, tulad sa maanaking si astarte o kay diana sa efeso
na may maraming suso, isang humahabyog na kawayan, isang bunga, isang
krus. naroroon, ang ilog, kalakilakihang ahas na kristal na natutulog sa
berdeng alfombra: pinaaalon ang kanyang agos ng mga pirapirasong
malalaking batong nagkakapatlangpatlang sa mabuhanging inaagusan ng
tubig; kumikipot ang ilog sa dako roon, at may mga pangpang na matataas
na kinakapitang nangpapaliko-liko ng mga kahoy na nakalitaw ang mga
ugat, at sa dako rito ay lumalaylay ang mga panabi at lumuluang at
tumitining ang agos. may natatanaw sa dakong malayong isang maliit na
bahay, na itinayo sa pangpang na hindi natakot sa kataasan, sa hanging
malakas at sa pinanununghang banging malalim, at masasabi, dahil sa
kanyang maliliit na haligi, na siya ay isang kalakilakihang sankuda
na nag-aabang ng ahas upang daluhungin. mga katawan ng puno ng niog
o ng kahoy na may balat pa, na gumagalaw at gumigiwang ang siyang
naghuhugpong ng magkabilang ibayo, at kahit sila ay masasamang tulay,
datapuwa't maiinam namang kagamitan sa kirko sa pagpapatiwatiwarik,
bagay na hindi dapat pawal-ang halaga: nangagkakatwa ang mga bata,
buhat sa ilog na pinaliliguan, sa mga pagkalagim ng nagdaraang
babaeng may sunong na bakol, o ng matandang lalaking nanginginig sa
paglakad at pinababayaang mahulog ang kanyang tungkod sa tubig.

ngunit ang lalong nakahihikayat ng pagmamasid ay ang isang matatawag
nating naiimos na gubat sa dagat na iyon ng mga lupang linang. diya'y
may mga katandatandaang mga kahoy, na guang ang katawan, at kaya
lamang namamatay ay pagka tinamaan ng lintik ang mataas na dulo at
nasusunog: ang sabihana'y hindi lumalakit sa iba ang apoy na iyon at
namamatay doon din; diya'y may mga pagkalalaking mga batong dinaramtan
ng terkiopelong lumot ng panahon at ng naturalesa: humihimpil at
nagpapatongpatong sa kanilang mga guang ang alabok na pinakakapit ng
ulan at ang mga ibon ang siyang nagtatanim ng mga binhi. malayang
lumalago ang mga kakahuyan: mga damo, mga dawag, mga tabing na
damong gumagapang na nangagsasalasalabat at nagpapalipatlipat sa isa't
isang kahoy, bumibitin sa mga sanga, kumakapit sa mga ugat, sa lupa,
at sa pagka't hindi pa mandin nasisiyahan sa ganito si flora, ay
nagtatanim siya ng mga damo sa ibabaw ng damo; nabubuhay ang lumot at
ang kabuti sa mga gahak-gahak na balat ng kahoy, at ang mga damong
dapo, mga kawiliwiling manunuluyan, ay napapagkamal-an sa kanilang mga
pagkayakap sa kahoy na mapagpatuloy.

iginagalang ang gubat na iyon: may mga salit-saling sabing sinasalita
tungkol doon; ngunit ang lalong malapit sa katotohanan, at sa pagka't
gayon ay siyang hindi lubhang pinaniniwalaan at hindi naman napag-aalaman,
ay ang sumusunod:

nang ang baya'y wala kung di isang walang halagang tumpok ng mga
dampa, at saganang sumisibol pa sa pinakalansangan ang damo; ng
panahong yaong pagkagabi ay nanasok doon ang mga usa at mga
baboy-ramo, dumating isang araw ang isang matandang kastilang malalalim
ang mga mata at totoong magaling magwikang tagalog. pagkatapos na
matingnan at malibot ang mga lupa sa magkabikabila, ipinagtanong niya
kung sinosino ang may ari ng kagubatang inaagusan ng tubig na
malakuko. nangagsiharap ang ilang nangagsabing umano'y sila raw ang
may ari, at ang ginawa ng matanda'y binili sa kanila ang gubat na
iyon, sa pamamag-itan ng mga damit, mga hiyas at kaunting salapi.
nawala pagkatapos ang matanda na hindi maalaman kung paano.
pinananaligan na ng taong siya ay enkantado, ng maino ng mga pastol
ang isang kaangutang nagbubuhat sa karatig na gubat; kanilang binakas,
at ang nasumpungan nila'y ang matandang lalaking bulok na at nakabitin
sa sanga ng isang baliti. nakatatakot na siya ng panahong buhay pa,
dahil sa kanyang malalim at malagunlong na vokes, dahil sa malalim
niyang mga mata at dahil sa tawa niyang walang ingay; ngunit
ngayong siya ay magbigti ay lumiligalig siya sa pagtulog ng mga babae.
itinapon ng ilang babae sa ilog ang mga hiyas at sinunog ang damit na
kanyang bigay, at mula ng ilibing ang bangkay sa puno ng baliti ring
iyon, sino mang tao ay wala ng mangahas na doon ay lumapit. isang pastol
na naghahanap ng kanyang mga hayop, ibinalitang nakakita raw siya roon
ng mga ilaw; nangagsiparoon ang mga binata at nakarinig na sila ng
mga daing. isang kulang palad na nangingibig, na sa pagmimithi niyang
mapuna ng sa kanya ay nagwawalang bahala, nangakong matitira siyang
magdamag sa lilim ng kahoy at ipupulupot niya sa puno nito ang isang
mahabang yantok, namatay dahil sa matinding lagnat na sa kanya ay dumapo
kinabukasan ng gabi ng kanyang pakikipagpustahan. may
pinagsasalitaanan pang mga katha't salit saling sabi tungkol sa gubat
na iyon.

hindi nag-ilang buwan at naparoon ang isang binatang wari ay mestisong
kastila, na ang sabi ay anak daw siya ng nasira, at nanahan sa sulok na
iyon at nangasiwa sa pagsasaka, lalonglalo na sa pagtatanim ng tina.
si don saturnino'y isang binatang malungkot ang asal at lubhang
magagalitin, at kung minsan ay malupit; datapuwa't totoong masipag at
masintahin sa paggawa: binakuran ng pader ang pinaglibingan sa kanyang
ama, na manakanaka lamang dinadalaw. nang may kagulangan na'y nag-asawa
sa isang batang dalagang taga maynila, at dito ay naging anak niya si
don rafael, na ama ni krisostomo.

batangbata pa si don rafael ay nagpilit nang siya ay kalugdan ng mga
taong bukid: hindi nalao't pagdaka'y lumago ang pagsasakang dinala at
pinalaganap ng kanyang ama, nanahan doon ang maraming tao,
nangagsiparoon ang maraming insik; ang pulo ng mga dampa'y naging
isang nayon, at nagkaroon ng isang kurang tagalog; pagkatapos ay
naging isang bayan, namatay ang kura at naparoon si fr. damaso;
ngunit ang libinga't karatig na lupa ay pawang pinagpitaganan.
nangangahas na maminsanminsan ang mga batang lalaking
mangagsiparoong may mga dalang panghampas at mga bato, upang lumigid
sa palibot libot at manguha ng bayabas, papaya, duhat at iba pa, at
kung minsan ay nangyayaring sa kasalukuyan ng kanilang ginagawa, o kung
kanilang pinagmamasdang walang imik ang lubid na gagalawgalaw buhat sa
sanga ng kahoy, lumalagpak ang isa o dalawang batong hindi maalaman
kung saan galing; pagkakagayon ay kasabay ng sigaw na: ang matanda!
ang matanda! kanilang ipinagtatapunan ang mga bungang kahoy at ang
mga panghampas, lumulukso sila sa mga kahoy at nangagtatakbuhan sa
ibabaw ng malalaking bato at sa mga kakapalan ng damo, at hindi sila
tumitigil hanggang sa makalabas sa gubat, na nangamumutla, humihingal
ang iba, ang iba ay umiiyak, at kakaunti ang nangagtatawa.



 wala kaming nasumpong na alin mang bayang ganito ang pangalan,
ngunit marami ang nakakatulad ng kalagayan ng bayang ito. j. r.

 pangalan ni venus; sa siria; ni keres, sa fenikia, at ni juno sa
kartago.

 anak na babae ni jupiter at ni latona, kapatid na babae ni apolo
at diosa sa pangangaso.

 kaunaunahang kiudad ng tonia, sa asia menor, balita dahil sa
karikitdikitang templo ni diana, na sinunog ni erostrato. ipinalagay ang
templong iyon ay isa sa pitong mga kagilagilalas na edifikiong itinayo
sa daigdig.

 malalaking ibong totoong mahaba ang mga paa.

 flora.






ang manga makapangyarihan


mangaghati-hati kayo at kayo ay mangaghari. bagong makhiavelo


sinosino baga ang mga nakapangyayari sa bayan?

kailan man ay hindi nakapangyari si don rafael ng nabubuhay pa siya, baga
man siya ang lalong mayaman doon, malaki ang lupa at halos may utang na
loob sa kanya ang lahat. palibhasa ay mahinhing loob at pinagsisikapang
huwag bigyang kabuluhan ang lahat ng kanyang mga ginagawa, hindi
nagtatag sa bayan ng kanyang partido , at nakita na natin kung
paano ang mga paglaban sa kanya ng makita nilang masama ang kanyang
kalagayan. si kapitang tiago kaya? totoo't kung siya ay dumarating ay
sinasalubong siya ng orquesta ng mga nagkakautang sa kanya,
hinahandugan siya ng piging at binubusog siya sa mga alay. inilalatag
sa kanyang mesa ang lalong magagaling na bungang kahoy; kung
nangakakahuli sa pangangaso ng isang usa o baboy-ramo'y sa kanya ang
ikapat na bahagi; kung nababati niya ang kainaman ng kabayo ng isang
sa kanya ay may utang, pagdating ng kalahating horas ay sumasakanyang
kuadra na: ang lahat ng ito ay katotohanan; ngunit siya ay
pinagtatawanan at tinatawag siya sa lihim na sakristan tiago.

ang gobernadorkillo baga kaya?

ito ay isang kulang palad na hindi nag-uutos, siya ang sumusunod; hindi
nakapagmumura kanino man, siya ang minumura; hindi nagagawa niya ang
maibigan, ginagawa sa kanya ang kalooban ng iba; ang kapalit nito ay
nananagot siya sa alkalde mayor ng lahat ng sa kanya ay ipinag-utos,
ipinagawa at ipinatatag sa kanya ng mga iba, na para manding
nanggaling sa bungo ng kanyang ulo ang lahat ng iyon; ngunit dapat
sabihin, sa ikapupuri niya, na ang katungkulang kanyang hawak ay hindi
niya ninakaw o kinamkam: upang tamuhi'y nagkagugol siya ng limang
libong piso, at maraming kadustaan, ngunit sa napapakinabang niya ay
kanyang inaakalang murangmura ang mga gugol na iyon.

kung gayon ay baka kaya ang dios?

ah! hindi nakatitigatig ang mabait na dios ng mga konkienkia at ng
pagkakatulog ng mga mamamayan doon: hindi nakapangingilabot man
lamang sa kanila; at sakalit masalita sa kanila ang dios sa alin mang
sermon, walang salang naiisip nilang kasabay ang pagbubuntong hininga:
kung iisa sana ang dios! bahagya na nila nagugunita ang dios: lalong
malaki pa nga ang kapagurang sa kanila ay ibinibigay ng mga santo at
mga santa. napapalagay ang dios sa mga taong iyong tulad diyan sa mga
haring naglalagay sa kanyang paligid ng mga tinatangi sa pagmamahal
na mga lalakit babae: ang sinusuyo lamang ng baya'y itong kanilang
mga tinatangi.

may pagkawangis ang san diego sa roma; ngunit hindi sa roma ng
panahong ginuguhitan ng araro ng kuhilang si romulo ang kanyang
mga kuta; hindi rin sa romang nakapaglalagda ng mga kautusan sa
sandaigdig sa paliligo sa sarilit sa mga ibang dugo, hindi: wangis
ang san diego sa kasalukuyang roma, at ang bilang kaibhan lamang ay
hindi mga monumentong marmol at mga koliseo ang naroon, kung di
sawaling monumento at sabungang pawid. ang pinaka-papa sa
vatikano'y ang kura; ang pinaka hari sa italiang na sa
qirinal ay ang alferes ng guardia sibil; datapowa't dapat
unawaing ibabagay na lahat sa sawali at sa sabungang pawid. at dito ay
gaya rin doong palibhasa ay ibig makapangyari ang isa't isa,
nangagpapalagayang ang isa sa kanila ay labis sa makatuwid ay dapat
mawala ang isa sa kanila, at dito nanggagaling ang walang likat na
samaan ng loob. ipaliliwanag namin ang aming sabi, at sasaysayin namin
ang kaugalia't budhi ng kura at ng alferes.

si fr. bernardo salvi ay yaong bata at hindi makibing frankiskanong
sinaysay na namin sa unahan nito. natatangi siya, dahil sa kanyang mga
asal at kilos sa kanyang mga kapowa fraile, at lalonglalo na sa
napakabalasik na si pari damasong kanyang hinalinhan. siya ay payat,
masasaktin, halos lagi na lamang nag-iisip, mahigpit sa pagtupad ng
kanyang mga katungkulan sa religion, at mapag-ingat sa karilagan ng
kanyang pangalan. may isang buwan lamang na nakararating siya roon,
halos ang lahat ay nakikapatid na sa o.t., bagay na totoong
ipinamamanglaw ng kanyang kapangagaw na kofradia ng santisimo
rosario. lumulukso ang kalolowa sa katuwaan pagkakita ng nakasabit sa
bawa't liig na apat o limang mga eskapulario, at sa bawa't bayawang ay
isang kordong may mga buhol, at niyong mga prokesion ng mga bangkay
o mga fantasma na may mga habitong ginggon. nakatipon ang
sakristan mayor ng isang mabutibuti ng puhunan, sa pagbibili o sa
pagpapalimos, sa pagka't ganito ang marapat na pagsasalita, ng mga
kasangkapang kinakailangan upang mailigtas ang kalolowa at mabaka ang
diablo: talastas ng ang espiritung ito, na ng una'y nangangahas na
sumalansang ng pamukhaan sa dios, at nag-aalinlangan sa
pananampalataya sa mga wika nito, ayon sa sabi sa librong santo ni job,
na nagpailanglang sa alang-alang sa ating panginoong jesukristo, na
gaya ng ginawa naman ng edad media sa mga bruja, at
nananatili, ang sabihan, hangga ngayon sa paggawa ng gayon din sa mga
asuang sa filipinas; datapowa't tila mandin ngayon ay naging
mahihiyaing totoo na, hanggang sa hindi makatagal sa pagtingin sa
kapirasong damit na kinalalarawanan ng dalawang braso, at natatakot sa
mga buhol ng isang kordon: ngunit dito ay walang napagkikilala kung
di sumusulong naman ang dunong sa panig na ito, at ang diablo'y aayaw sa
pagsulong, o kung dili kaya ay hindi malulugdin sa pagbabagong asal,
tulad sa lahat ng namamahay sa mga kadiliman, sakasakalit hindi ibig
na sapantahain nating taglay niya ang mga kahinaan ng loob ng isang
dalagang lalabing-limang taon lamang.

alinsunod sa aming sinabi, si pari salvi'y totoong masigasig gumanap ng
kanyang mga katungkulan; napakasigasig naman, ang sabi ng
alfères, samantalang nagsesermon totoong siya ay maibiging
magsermon pinasasarhan niya, ang mga pintuan ng simbahan. sa ganitong
gawa ay natutulad siya kay neron na ayaw magpaalis kanino man,
samantalang kumakanta sa teatro: ngunit ginagawa iyon ni neron sa
ikagagaling, datapuwa't ginagawa ang mga bagay na iyon ng kura sa
ikasasama ng mga kalolowa. ang lahat ng kakulangan ng kanyang mga
nasasakop, ang kadalasa'y pinarurusahan ng mga multa; sa pagka't
bihirang bihirang namamalo siya,; sa bagay na ito ay naiiba siyang lubha
kay pari damaso, na pinaghuhusay ang lahat sa pamamag-itan ng mga
panununtok at panghahampas ng bastong nagtatawa pa at taglay ang
magandang hangad. sa bagay na ito ay hindi siya mapaghihinanaktan: lubos
ang kanyang paniniwalang sa pamamalo lamang pinakikipanayaman ang
indio; ganito ang salita ng isang fraileng marunong sumulat ng mga
libro, at kanyang sinasampalatayanan, sa pagka't hindi niya, tinututulan
ang ano mang nalilimbag: sa hindi pagkamasuwaying ito ay makararaing ang
maraming tao.

bihirang bihirang namamalo si fr. salvi, ngunit gaya na nga ng sabi
ng isang sa baya'y matandang pilosopo, na ang nagiging
kakulangan sa bilang ay pinasasagana naman sa tindi; datapuwa't hindi
rin naman siya mapaghihinanaktan tungkol sa ganitong gawa.
nakapangingilis ng kanyang mga ugat ang kanyang mga pag-aayuno
at pangingilin ng pagkain ng mga lamang-kati na siyang
ikinapagiging dukha ng kanyang dugo, at, ayon sa sabihan ng tao,
pumapanhik daw ang hangin sa kanyang ulo.

ang alferes, na gaya na nga ng sinabi namin, ang tanging kaaway ng
kapangyarihang ito sa kalolowa, na may pakay na makapangyari naman sa
katawan. siya lamang ang tangi, sa pagka't sinasabi ng mga babae na
tumatakas daw sa kura ang diablo, dahilang sa ng minsang nangahas ang
diablo na tuksuhin ang kura, siya ay hinuli nito, iginapos sa paa ng
katre at saka pinalo ng kordon, at kaya lamang siya inalpasan ay ng
makaraan na ang siyam na araw.

yaya mang gayon ay ang taong pagkatapos ng ganitong nangyari,
makipagkagalit pa sa kay pari salvi ay maipapalagay na masama pa sa mga
abang diablong hindi marunong mag-ingat, kaya nga't marapat na
magkaroon ng gayong kapalaran ang alferes. dona konsolakion kung
tawagin ang kanyang ginoong asawa, na isang matandang filipina, na
nagpapahid ng maraming mga kolorete at mga pintura; iba ang
ipinangangalan sa kanya ng kanyang esposo at ng iba pang mga tao.
nanghihiganti sa sariling katawan ang alferes, sa kanyang pagkawalang
palad sa matrimonio, na nagpapakalasing hanggang sa di makamalay-tao;
pinag-eejerkikio ang kanyang mga sundalo sa arawan at siya ay
sumisilong sa lilim, o kung dili kaya, at ito ay siyang lalong madalas,
pinapagpag niya ng palo ang likod ng kanyang asawa, na kung di man
isang kordero tupa ng dios na umaalis ng kasalanan nino man,
datapuwa't nagagamit naman sa pagbabawas sa kanya ng maraming mga
kahirapan sa purgatorio, sakalit siya ay maparoon, bagay na
pinag-aalinlanganan ng mapamintakasing mga babae. nangaghahampasang
magaling ang alferes at si dona konsolakiong parang nangagbibiruan
lamang, at nag-aalay silang walang bayad sa mga kapit-bahay ng mga
panoorin: konkierto vokal at instrumental ng apat na kamay,
mahina, malakas, na may pedal at lahat.

kailan mang dumarating sa tainga ni pari salvi ang mga
eskandalong ito, siya ay ngumingiti at nagkukrus at nagdarasal
pagkatapos ng isang ama namin; kung tinatawag siyang karka,
mapagbanalbanalan, karliston, masakim, ngumingiti rin si pari
salvi at lalong nagdarasal. kailan man ay ipinagbibigay alam ng alferes
sa iilang kastilang sa kanya ay dumadalaw ang sumusunod na kasabihan:

 paparoon ba kayo sa kumbento upang dalawin ang kurita moska,
muerta? mag-ingat kayo! sakalit anyayahan kayong uminom ng
khokolate, bagay na aking pinag-aalinlanganan! ngunit gayon man,
kung kayo ay aanyayahan, kayo ay magmasid. tinawag ang alila't sinabing:
fulanito, gumawa ka ng isang jikarang khokolate; eh? kung
gayon ay matira kayong walang ano mang agam-agam; ngunit kung sabihing:
gumawa ka ng isang jikarang khokolate, ah? pagka gayon ay
damputin ninyo ang inyong sombrero at yumao kayong patakbo.

 bakit? ang tanong ng kausap na nagugulat nanglalason po ba sa
pamamag-itan ng khokolate? karambas!

 aba, hindi naman napakagayon!

 at paano, kung gayon?

 pagka khokolate eh? ang kahulugan ay malapot, at malabnaw pagka
khokolate ah?

ngunit inaakala naming ito ay bintang lamang ng alferes; sapagka't ang
kasabihang ito ay kabalitaang ginagawa rin daw ng maraming mga kura.
ayawan lamang kung ito ay talagang ugali na ng boong kapisanan ng mga
fraile 

upang pahirapan ang kura, ipinagbabawal ng militar, sa udyok ng
kanyang asawa, na sino man ay huwag makagala pagkatugtog ng ikasiyam na
horas ng gabi. sinasabi ni dona konsolakiong di umano'y kanyang nakita
ang kura, na nakabarong pinya at nakasalakot ng nito't ng huwag siyang
makilala, na naglibot na malalim na ang gabi. nanghihiganti naman ng
boong kabanalan si fr. salvi: pagkakita niyang pumapasok sa simbahan ang
alferes, lihim na nag-uutos sa sakristang isara ang lahat ng mga
pinto, at nagpapasimula ng pagsesermon hanggang sa mapikit ang mga
mata ng mga santo at ibulong sa kanya ng kalapating kahoy na na sa
tapat ng kanyang ulo, ang larawan baga ng espiritung dios, na siya
na, alang-alang! hindi dahil dito ay nagbabagong ugali ang alferes, na
gaya rin ng lahat ng hindi marurunong magbalik-loob: lumalabas sa
simbahang nagtutungayaw, at pagkasumpong sa isang sakristan o alila ng
kura'y pinipiit, binubugbog at pinapagpupunas ng sahig ng kuartel at
ng bahay niyang sarili, na pagka nagkakagayon ay lumilinis. pagbabayad
ng sakristan ng multang ipinarurusa ng kura, dahil sa hindi niya
pagsipot, kanyang ipinauunawa, ang kadahilanan. diniringig siyang
walang kibo ni fr. salvi, iliniligpit ang salapi, at ang unang
ginagawa ay pinawawal-an ang kanyang mga kambing at mga tupa at ng
doon sila manginain sa halamanan ng alferes, samantalang humahanap
siya ng isang bagong palatuntunan sa isang sermong lalong mahaba at
nakapagpapabanal. datapuwa't hindi nagiging hadlang ang lahat ng ito,
upang pagkatapos ay mangagkama'y at magsalitaan ng boong kahinusayan,
kung sila ay magkita.

pagka, itinutulog ng kanyang asawa ang kalasingan o humihilik kung
tanghali, hindi maaway ni dona konsolakion ang alferes, pagkakagayon ay
lumalagay sa bintana't humihitit ng tabako at nakabarong franelang
asul. palibhasa ay kinasususutan niya ang kabataan, mula sa kanyang
kinalalagya'y namamana, siya ng kanyang mga mata, sa mga dalaga, at
sila ay kanyang pinipintasan. ang mga dalagang itong sa kanya ay
nangatatakot, dumaraang kimingkimi, na di man lamang maitunghay ang
mga mata, nangagdudumali ng paglakad at pinipigil ang paghinga. may
isang kabanalan si dona konsolakion: tila mandin hindi siya nananalamin
kailan man.

ito ang mga makapangyarihan sa bayang san diego.




 makhiavelo: balitang eskritor, politiko at literato italiano, na
naging ministro sa florenkio, inihahatol ni makhiavelo sa kanyang
sinulat na librong el prinkipe ang pagdaraya sa mga pakikipanayam sa
taga ibang nakion tungkol sa politika.

 kapisanan ng mga taong nagkakaisang loob sa pagsasanggalang ng
isang kaisipan.

 alagaan ng mga kabayo.

 kapatid ni remo at siyang nagtayo ng roma ng taong 733 bago
ipanganak si kristo.

 palakio ng papa sa roma, na na sa bundok vatikano.

 palakio ng hari sa roma na na sa qirinal, isa sa pitong bundok
sa roma.

 o.t. abreviatura ng venerable orden terkera; kagalang-galang
na ikatlong hanay ng kapisanan o ikatlong pulutong ng kapisanan.

 panggitla sa tao. mga kabulaanang larawang likha ng panimdim
ng mga matatakutin.

 dakilang panahong nagpasimula ng pagwawasak sa kaharian ng roma,
sa kalunuran, ng mga barbaro, taong 476, at ang wakas ay sa
pagkakuha ng mga turko sa konstantinopla, ng taong 1453, o sa
pagkatuklas ng amerika ng 1492. ang pangyayari ng feudalismo ang
siyang karaniwan ng panahong iyon.

 babaeng ayon sa mga hangal ay katiyap ng diablo. nawawangis sa
asuwang na pinaniniwalaan ng mga tagalog na mangmang.

 dahil sa nawawangking totoo ang pinaniniwalaang asuwang ng mga
tagalog sa pinaniniwalaang bruja ng mga europeo'y inaakala kong ang
nagdala rito ng ganyang maling sapantaha'y ang mga fraile o ang mga
kastilang mangmang, na gaya rin ng maraming mga pamahiing di dating
kilala ng mga tagalog kung di ng maparito na lamang ang mga taga
espana

 lukio dominiko neron, malupit na emperador sa roma; ipinapatay
niya ang kanyang inang si agripina at si britaniko, hinatulang mamatay
ang tagapag-alaga sa kanyang si burro, ang kanyang maestrong si seneka,
si lukano at iba pang mga kaginoohan; pinag-usig ang mga kristiano at
sinunog ang roma. ipinanganak ng taong 37 at namatay ng taong 68.

 ang nag-aaral o ang sumusunod sa filosofia o marunong ng
filosofia, na isang karunungang nauukol sa kahulugan, kalagayan,
pinagmumulaan at nagiging bunga ng mga bagay bagay.

 ang pangingilin sa ano man, lalong-lalo ang mahigpit na
pagpipigil na huwag gumawa ng ano mang bagay na masama, na siyang ibig
ng dios na ating sundin, ayon sa profeta isaias lv 3-7. tungkol sa
ayuno ng katawan, ang pagkabawal baga ng pagkaing ano man, minsan
lamang na ipinag-utos na sapilitang susundin ng mga israelita sa araw
ng pagsisisi, ayon sa levitiko x 29, 31, na doon ay ang salitang:
papagpipighatiin ninyo ang inyong kalolowa, karaniwang ang inaaring
kahulugan ay mag-ayuno; sa pagka't ang ayuno sa mga judio'y tunay
ngang isang araw ng pagpipighati at pagpapakababa. wala na akong iba
pang nakita tungkol sa ayuno sa mga kautusang lagda ni moises.
ipinag-uutos ang ilang araw na pag-aayuno ng panahong nabibihag ang
mga judio sa babilonia, ayon sa sabi ni sakarias v 1-7; v 19,
baga man hindi sinasabi roon ang mga pinagkadahilanan ng gayong
tadhana. gayon man, manakanakang ipinag-utos na mangag-ayuno ang lahat
dahil sa mga tanging nangyayari, datapuwa't hindi tadhanang iparati
ang pag-aayuno, kung di sa panahong lamang na iyon; gaya na nga ng
magkatipon ang mga taga atispa ay nangag-ayunong lahat ayon sa sulat
ni samuel v 6. nag-utos din si josaphat na mag-ayuno ang lahat ng
mga judio, dahil sa pakikibaka sa mga moabita at ammonita, ayon sa 2.a
kronika xx. 3. gayon ding mga pag-aayuno ang ginawa ng iba't ibang
mga kautusan ng mga judio, at sa pagka't ang kristianismo'y religiong
ukol sa lahat ng mga bayan, hindi na nga ipinag-utos sa mga
kristianong sapilitan ang pag-aayuno, ayon sa makikita natin sa mga
santong evangelio. ang pag-aayuno'y kusa ng kalooban at dapat ganaping
hindi sa pagpaparangalan, at gagawing tanda ng taimtim na pagsisisi sa
mga kasalanan, ayon kay san mateo,  16.

 pangpinta sa mukha at ng pumula.

 pagsasanay sa paggamit ng sandata at ng mga kilos ng
pagkasundalo.

 ang mga kanta't mga tugtog na magkasaliw; at ang ibig sabihin
dito ay may takapan at may paluan.

 pedal, tapakan sa piano, at ang ibig sabihi'y may sikaran pa.

 sa wika natin ay walang tunay na katumbas ang sabing eskandalo
na ang isa sa mga kahulugan ay ang pagtatalong nakapagkakasala o
nakababagabag sa iba.

 sawikaing ang kahulugan ay kapanig ng may mga kaisipang tulad sa
adhikain ng mga fraile.

 ang kakampi ni karlos na ibig maghari sa espana.

 kurang maliit o kurakurahan.

 langaw na patay. mapagpataypatayan samantalang nag-iisip ng mga
katampalasanang gawa.

 ang karaniwang tawaging posuelo o tasang lalagyan ng
khokolate.

 isang kasabihang katumbas ng aba! naku! diaske! at iba pang
nagpapakilala ng towa, galit, pagtataka.

 malapot sa wikang kastila'y espeso, kaya khokolate eh? ang
sinasabi ng kura pagka khokolateng malapot ang ibig. malabnaw sa
wikang kastila'y aguado, kaya't khokolate ah? ang sabi pagka ang ibig
ay malabnaw.






ang lahat nang manga santo


marahil ang bugtong na bagay na hindi matututulang ikinatatangi ng tao
sa mga hayop ay ang paggalang na inihahandog sa mga namamatay.

sinasaysay ng mga historiador na sinasamba at dinidios nila ang
kanilang mga nuno at magugulang; ngayon ay tumbalik ang nangyayari: ang
mga patay ang nagkakailangang mamintuho sa mga buhay. sinasabi rin
namang iniingatan ng mga taga nueva ginea sa mga kaja ang mga
but-o ng kanilang mga patay at nakikipagsalitaan sa kanila; sa
pinakamarami sa mga bayan ng asia, afrika at amerika'y hinahayinan ang
kanilang mga patay ng lalong masasarap nilang mga pagkain, o ang mga
pagkaing minamasarap ng mga patay ng panahong sila ay nabubuhay, at
nangagpipiging at inaakala nilang dumadalo sa mga piging na ito ang
mga patay. ipinagtatayo ng mga taga egipto ng mga palakio ang mga
patay, ang mga musulman naman ay ipinagpapagawa, sila ng maliliit na
mga kapilla, at iba pa; datapowa't ang bayang maestro sa bagay na ito,
at siyang lalong magaling ang pagkakilala sa puso ng tao ay ang bayan
ng dahomey. natatalastas ng mga maiitim na ito, na ang tao ay
mapanghiganti, at sa pagka't gayon ay sinasabi nilang upang mabigyang
katowaan ang namatay, wala ng lalong magaling kung di ang patayin sa
ibabaw ng pinaglibingan sa kanya ang lahat ng kanyang mga kaaway; at
sa pagka't ang tao ay malulugding makaalam ng mga bagay-bagay, sa
taon-tao ay pinadadalhan siya ng isang korreo sa pamamag-itan ng
linaplap na balat ng isang alipin.

tayo ay naiiba sa lahat ng iyan. baga man sa nababasa sa mga sulat na
nauukit sa mga pinaglibingan, halos wala sino mang naniniwalang
nagpapahingalay ang mga patay, at lalo ng hindi pinaniniwalaang
sumasapayapa. ang lalong pinakamagaling mag-isip ay nangag-aakalang
sinasanag pa ang kanilang mga nuno sa tuhod sa purgatorio, at kung di
siya mapakasama mapasainfierno baga, masasamahan pa niya, sila roon sa
mahabang panahon. at ang sino mang ibig tumutol sa amin, dalawin niya
ang mga simbahan at ang mga libingan sa boong maghapong ito, magmasid
at makikita. datapowa't yamang tayo ay na sa bayan ng san diego, dalawin
natin ang libingan dito.

sa dakong kalunuran, sa gitna ng mga palaya'y naroroon, hindi ang
kiudad, kung di ang nayon ng mga patay: ang daan ng pagparoon ay isang
makitid na landas, maalabok kung panahong tag-init, at mapamamangkaan
kung panahong tag-ulan. isang pintûang kahoy, at isang bakod na ang
kalahati'y bato at ang kalahati'y kawayan ang tila mandin siyang
ikinahihiwalay ng libingang iyon sa bayan ng mga buhay; datapowa't
hindi nahihiwalay sa mga kambing ng kura, at sa ilang baboy ng mga
kalapit bahay, na pumapasok at lumalabas doon upang mangagsiyasat sa
mga libingan o mangagkatowa sa gayong pag-iisa.

sa gitna ng maluang na bakurang iyon may nakatayong isang malaking
krus na kahoy na natitirik sa patungang bato. inihapay ng unos ang
kanyang inri na hoja de lata, at kinatkat ng ulan ang mga letra. sa
paanan ng krus, tulad sa tunay na golgota, samasamang nabubunton
ang mga bungo ng ulo at mga but-o, na ang walang malasakit na
maglilibing ay itinatapon doon ang kanyang mga nahuhukay sa mga
libingan. diya'y mangaghihintay sila, ang lalong malapit mangyari,
hindi ng pagkabuhay na mag-uli ng mga patay, kung di ang pagdating
doon ng mga hayop at ng sila ay painitin ng kanilang mga tubig at
linisin ang kanilang malalamig na mga kahubdan. namamasdan sa
paligidligid ang mga bagong hûkay: sa dako rito ay hupyak ang lupa, sa
dako roon ay anyong bunduk-bundukan naman. sumisibol doo't lumalago ng
mainam ang tarambulo't pandakaki; ang tarumbulo'y ng tundûin ang mga
binti ng kanyang matitinik na mga bunga, at ng dagdag naman ng
pandakaki ang kanyang amoy sa amoy ng libingan, sakalit ito ay walang
kasukatang amoy. gayon man ay nasasabugan ang lupa ng ilang maliit na
mga bulaklak, na gaya rin naman ng mga bungong iyong ang lumikha
lamang sa kanila ang nakakakilala na: ang ngiti ng mga bulaklak na
iyo'y maputla at ang halimuyak nila'y ang halimuyak ng mga baunan. ang
damo at ang mga gumagapang na damo'y tumatakip sa mga sulok,
umuukyabit sa mga pader at sa mga nikho, na ano pa at dinaramtan
at pinagaganda ang hubad na kapangitan; kung minsan ay pumapasok sa mga
gahak na gawa ng mga lindol, at inililihim sa mga nanonood ang mga
kagalanggalang na mga libingang walang laman.

sa horas ng pagpasok namin ay binugaw ang mga hayop; ang
mangisangisang baboy lamang, hayop na mahirap papaniwalain, ang siyang
sumisilip ng kanyang maliliit na mga mata, isinusungaw ang ulo sa
isang malaking guang ng bakod, itinataas ang nguso sa hangin at
wari ay sinasabi sa isang babaeng nagdarasal:

 huwag mo namang kakanin lahat, tirhan mo ako nang kaunti, ha?

may dalawang lalaking humuhukay ng isang baunan sa malapit sa pader na
nagbabalang gumuho: ang isa, na siyang maglilibing ay walang
kabahabahala; iniwawaksi ang mga gulogod at ang mga buto, na gaya na
pag-aabsang ng isang maghahalaman ng mga bato at mga sangang tuyo;
ang isa'y nanganganingani, nagpapawis, humihitit at lumulura maya't
maya.

 pakinggan mo! anang humihitit, sa wikang tagalog. hindi kaya
magaling na kata'y humukay sa ibang lugar? ito ay bagong bago.

 pawang bago ang lahat ng libing.

 hindi na ako makatagal. ang but-ong iyang iyong pinutol ay dumurugo pa
 hm! at ang mga buhok na iyan?

 naku, napakamaselang ka naman! ang ipinagwika sa kanya ng isa ang
ikaw man ay eskribiente sa tribunal! kung humukay ka sanang gaya ko ng
isang bangkay na dadalawampong araw pa, sa gabi, ngitngit ng dilim,
umuulan  namatay ang farol kong dala.

kinilabutan ang kasama.

 naalis ang pagkapako ng kabaong, umaalingasaw  at mapilitan kang
pasanin mo ang kabaong na iyon, at umuulan at kaming dalawa'y kapuwa
basa at.

 kjr!.at bakit mo hinukay?!

tiningnan siya ng maglilibing ng boong pagtataka.

ah! at ano ang ginawa mo sa bangkay pagkatapos? ang
ipinagpatuloy na pagtanong ng maselang. imp de m. fernandes. pas 447.
sta. krus.

 bakit?nalalaman ko ba? ipinag-utos sa aking hukayin ko!

 sino ang nag-utos sa iyo?

napaurong ng kaunti ang maglilibing at pinagmasdan ang kanyang kasama,
mula sa paa hangang ulo.

 aba! tila ka naman kastila! ang mga tanong ding iyan ang siyang
ginawa sa akin pagkatapos ng isang kastila, datapuwa't sa lihim.
ngayon ay sasagutin kata, ng gaya ng pagkasagot ko sa kastila:
ipinag-utos sa akin ng kurang malaki.

 ah! at ano ang ginawa mo sa bangkay pagkatapos? ang ipinagpatuloy
na pagtatanong ng maselang.

 diablo! kung di ko lamang ikaw nakikilala at natatalastas kung ikaw
ay lalaki, sasabihin kung ikaw ay tunay ngang kastilang sibil: kung
magtanong ka'y tulad din sa kanya. gayon ipinag-utos sa akin ng
kurang malaking siya ay ilibing ko sa libingan ng mga insik, ngunit
sa pagka't totoong mabigat ang kabaong at malayo ang libingan ng mga
insik.

 ayaw! ayaw! ayaw ko ng humukay! ang isinalabat ng kausap na
lipos ng pangingilabot, na binitiwan ang pala at umahon sa
hukay; aking nabaak ang ba-o ng isang ulo at nanganganib akong baka
hindi ako patulugin sa gabing ito.

humalakhak ang maglilibing ng kanyang makitang samantalang umaalis ay
nagkukrus.

unti-unting napupuno ang libingan ng mga lalakit mga babaeng pawang
nangakaluksa. ang iba ay nangaghahanap na maluat ng baunan;
sila-sila ay nangagtatatalo, at sa pagka't hindi mandin sila
mangagkasundo, sila ay nangaghihiwalay at bawa't isa'y lumuluhod kung
saan lalong minamagaling niya,; ang mga iba, na may mga nikho ang
kanilang mga kamag-anak, nangagsisindi ng malalaking kandila at
nangagdarasal ng taimtim; naririnig din naman ang mga buntong
hininga at mga hagulhol, na pinakalalabis o pinipigil. nariringig na
ang alingawngaw ng orapreo, orapresis at reqiemeternams.

nasok na nakapugay ang isang matandang lalaki. marami ang nangagtawa
pagkakita sa kanya, ikinunot ang mga kilay ng ilang mga babae. tila
mandin hindi pinupuna ng matandang lalaki ang gayong mga ipinakikita
sa kanya, sa pagka't napatungo siya sa bunton ng mga bungo ng ulo,
lumuhod at may hinanap sa loob ng ilang sandali sa mga but-o;
pagkatapos ay maingat na inisaisang ibinukod ang mga bungo ng ulo,
at sa pagka't hindi mandin makita niya ang kanyang hinahanap, umiling,
lumingap sa magkabikabila at nagtanong sa maglilibing.

 oy! ang sinabi sa kanya.

tumunghay ang maglilibing.

 nalalaman mo ba kung saan naroon ang isang magandang bungo ng ulo,
maputing tulad sa laman ng niyog, walang kakulangkulang ang mga
ngipin, na inalagay ko sa paanan ng krus, sa ilalim ng mga dahong
iyon?

ikinibit ng maglilibing ang kanyang mga balikat.

 masdan mo! ang idinugtong ng matanda, at ipinakita sa kanya, ang
isang pilak na salapi, wala ako kung hindi ito, ngunit ibibigay ko sa
iyo kung makita mo ang bungong iyon.

pinapagdilidili siya, ng ningning ng salapi, tinanaw ang buntunan ng
mga, buto, at nagsalita:

 wala ba roon? kung gayon ay hindi ko nalalaman. ngunit kung ibig
ninyo'y bibigyan ko po kayo ng iba.

 katulad ka ng baunang iyong hinuhukay! ang winika sa kanya ng
matandang lalaking nanginginig ang vokes; hindi mo nalalaman ang
halaga ng nawawala sa iyo. sino ang ililibing sa hukay na iyan?

 nalalaman ko ba kung sino? isang patay ang ililibing diyan! ang
sagot na nayayamot ng maglilibing.

 tulad sa baunan! tulad sa baunan! ang inulit ng matandang lalaking
nagtatawa ng malungkot; hindi mo nalalaman ang iyong hinuhukay at ang
iyong nilalamon! hukay! hukay!

samantala ay natapos ng maglilibing ang kanyang gawa; dalawang
nakatimbong lupang basa at mapulapula ang na sa magkabilang tabi ng
hukay. kumuha sa kanyang salakot ng hikho, ngumanga at
pinagmasidmasid na may anyong tanga ang mga nangyayari sa kanyang
paligid.




 karaniwang tawagin ng mga tagalog ang fiesta ng lahat ng mga
santo, na todos los santos, baga man ito ay wikang kastila.

 ang sumusulat ng mga libro ng mga kasaysayan ng mga nangyari
ng panahong nakaraan na.

 dating kaharian ng mga itim na tao sa ginea, at kolonia
frankesa mula ng 1892.

 tinatawag ding kalvario, na ang kahulugan ay timbunan o lalagyan ng
mga bungo. ang kalvario o golgota'y na sa ibaba ng jerusalem at
kaugalian ng mga judiong doon patayin ang mga tulisan at magnanakaw.
diyan nga ipinako sa krus si jesus, ang dakilang banal na hinatulang
mamatay roong tulad sa isang imbing magnanakaw. sa bundok din ng
golgota naroon ang halamanan ni jose de arimathea na pinaglibingan sa
bangkay ng mananakop. s. mateo xxv 33: markos x 22; lukas xx
32; juan xix 17, 41. sinasapantaha ng ibang iyon din ang bundok
moriah, na pinagdalhan ni abraham sa kanyang anak na si isaak upang
patayin, sa pagtalima sa utos ng dios. genesis xx 2.

 ang guang na sadyang inilalagay sa mga pader ng mga libingan,
at doon inililibing ang mga bangkay na may kabaong, sa pamamagitan ng
mahal na bayad sa pari o kura ng bayan. may mga bayang tagalog na
tinatawag na butas ang nikho.






mga paunang tanda nang unos


nang sandaling lumalabas ang matandang lalaki, siya namang pagtigil sa
pasimula ng bagtas o landas ng isang kokheng tila mandin malayo ang
pinanggalingan, punongpuno ng alabok at nagpapawis ang mga kabayo.

umibis si ibarra sa kokheng kasunod ng isang alilang matandang lalaki;
pinaalis ang kokhe sa isang galaw lamang ng ulo at napatungo sa
libingang walang kibo at malungkot.

 hindi itinulot ng aking sakit at ng aking mga pinangangasiwaang
ako ay makabalik dito! ang sinasabi ng matandang lalaki ng boong
kakimian; sinabi ni kapitang tiagong siya na ang bahalang magpatayo ng
isang nikho; datapuwa't tinaniman ko ng mga bulaklak at isang krus
na ako ang gumawa.

hindi sumagot si ibarra.

 diyan po sa likod ng malaking krus na iyan ang ipinagpatuloy ng
alila, na itinuturo ang isang sulok ng sila ay makapasok na sa pintûan.

lubhang natitigagal nga ang kaisipan ni ibarra, kaya't hindi niya
nahiwatigan ang pagtataka ng ilang tao ng siya ay kanilang makilala, na
tumigil sa kanilang pagdarasal at sinundan siya ng tingin, sa laki
ng panggigilalas.

nag-iingat ang binata ng paglakad, pinangingilagan niyang dumaan sa
ibabaw ng mga pinaglibingan, na madaling nakikilala sa kahupyakan ng
lupa. tinatapakan niya ng una, ngayon ay iginagalang niya; gayon din
ang pagkakalibing sa kanyang ama. huminto siya pagdating sa kabilang
dako ng krus at tumingin sa palibotlibot. namangha at napatigagal ang
kanyang kasama; hinahanap niya ang bakas sa lupa ay wala siyang makitang
krus saan man.

 dito kaya? ang ibinubulong; hindi doon; ngunit hinukay ang lupa.

tinitingnan siya ni ibarra, na totoong masama ang loob.

 siya nga! ang ipinagpatuloy, natatandaang kong may isang bato sa
tabi; may kaiklian ang hukay niyao'y may sakit ang maglilibing, kaya't
isang kasama ang siyang napilitang humukay datapuwa't itatanong natin sa
kanya kung ano ang ginawa sa krus.

pinatunguhan nila ang maglilibing, na nagmamasid sa kanila ng boong
pagtataka.

yumukod ito sa kanila, pagkapugay ng kanyang salakot.

 maipakikisabi po ba ninyo sa amin kung alin ang hukay na doon ay dating
may isang krus? ang tanong ng alila.

tiningnan ng tinatanong ang lugar at nag-isip isip.

 isang krus bang malaki?

 opo, malaki, ang pinapagtibay na sagot ng matandang lalaki ng
boong katuwaan, at tinitingnan niya ng makahulugan si ibarra, at sumaya
naman ang mukha nito!

 isang krus na may labor at may taling oway?

 siya nga! siya nga! iyan nga! iyan nga! at iginuhit ng
alila sa lupa ang isang anyong krus bisantina.

 at may tanim na mga bulaklak sa hukay?

 mga adelfa, mga sampaga at mga pensamiento! iyan nga! ang
idinugtong na malaki ang towa, at inalayan niya ng isang tabako ang
maglilibing.

 sabihin nga ninyo sa amin kung alin ang hukay at kung saan naroon ang
krus.

kinamot ng maglilibing ang tainga't sumagot na naghihikab:

 aba ang krus! akin ng sinunog!

 sinunog? at bakit ninyo sinunog?

 sa pagka't gayon ang ipinag-utos ng kurang malaki.

 sino ba ang kurang malaki? ang tanong ni ibarra.

 sino? ang nanghahampas, si pari garrote.

hinaplos ni ibarra ang kanyang noo.

 datapuwa't masasabi po ba ninyo sa amin man lamang ang kinalalagyan
ng hukay? dapat ninyong matandaan.

ngumiti ang maglilibing.

 wala na riyan ang patay! ang muling isinagot ng boong katahimikan.

 ano po ang sabi ninyo?

 aba! ang idinugtong ng taong iyong ang anyo ay nagbibiro; ang
naging kapalit niya ay isang babaeng inilibing ko roong may isang linggo
na ngayon.

 nauulol po ba kayo? ang itinanong sa kanya ng alila, diyata't wala
pa namang isang taong siya ay aming inililibing.

 tunay nga iyon! marami ng buwan ang nakaraan mula ng siya ay aking
hukayit kuning uli sa baunan. ipinag-utos sa aking siya ay hukayin ko
ng kurang malaki, upang dalhin sa libingan ng mga insik. ngunit sa
pagka't mabigat at umuulan ng gabing yaon.

hindi nakapagpatuloy ng pananalita ang tao; umudlot sa pagkagitla ng
makita ang anyo ni krisostomo, na dinaluhong siya't saka siya tinangnan
sa kamay at ipinagwagwagan.

 at ginawa mo ba? ang tanong ng binatang ang anyo ng pananalita ay
hindi namin maisaysay.

 huwag po kayong magalit, ginoo ang sagot ng maglilibing na
namumutla't nanginginig; hindi ko po naman siya inilibing sa
kasamahan ng mga insik. mabuti pa ang malunod kay sa mapasama sa mga
insik ang wika ko at siya ay iniabsang ko sa tubig!

inilagay ni ibarra ang kanyang mga kamay sa magkabilang balikat ng
maglilibing at mahabang oras na siya ay tinitigan ng tinging hindi
maisaysay kung anong ibig sabihin.

 ikaw ay wala kung di isang kulang palad! ang sinabi, at umalis na
dalidaling tinatahak ang mga buto, mga hukay, mga krus, na parang
isang sira ang isip.

hinahaplos ng maglilibing ang kanyang bisig at bumubulong:

 ang ginagawang mga kaligaligan ng mga patay! binugbog ako ng
baston ng paring malaki, dahilang ipinahintulot kong ilibing ang patay
na iyon ng ako ay may sakit; ngayon ay kaunti ng baliin nito ang aking
bisig, dahil sa pagkahukay ko ng bangkay. ito nga namang mga
kastila! marahil pa'y alisan ako nito ng aking hanap-buhay!

matulin ang lakad ni ibarra na sa malayo ang tanaw; sumusunod sa kanyang
umiiyak ang alilang matandang lalaki.

lulubog na lamang ang araw; makakapal na mga dilim ang siyang lumalatag
sa kasilanganan; isang hanging mainit ang siyang nagpapagalaw sa dulo
ng mga kahoy at nagpaparaing sa mga kawayanan.

nakapugay na lumalakad si ibarra; sa kanyang mga mata'y walang
bumabalong na isang luha man lamang, walang tumatakas sa kanyang dibdib
kahit isang buntong hininga. lumalakad na parang may pinagtatanauan,
marahil sa pagtakas sa anino ng kanyang ama, o baka naman kaya sa
dumadating na unos. tinahak ang baya't lumabas sa luwal, tinungo yaong
lumang bahay na malaon ng panahong hindi tinutungtungan. naliligid
ang bahay na iyon ng pader na sinisibulan ng mga damong makakapal ang
dahon, tila mandin siya ay hinuhudyatan; bukas ang mga bintana; umuugoy
ang ilang-ilang at ipinapagaspas ng boong kasayahan ang kanyang mga
sangang hitik ng mga kalapati na nagpapaligidligid sa matibong na
bubong ng kanilang tahanang na sa gitna ng halamanan.

ngunit hindi pinapansin ng binata ang kaligayahang itong inihahandog
sa kanyang pagbalik sa lumang bahay: nakapako ang kanyang mga mata sa
anyo ng isang sakerdoteng kanyang makakasalubong. ito ay ang kura sa san
diego, yaong laging nagdidilidiling frankiskano na ating nakita, ang
kaaway ng alferes. tinitiklop ng hangin ang kanyang malapad na
sombrero; ang kanyang habitong ginggo'y dumirikit sa kanyang katawan at
ipinakikita ang anyo nito; na ano pa at namamasid ang kanyang mga payat
na hitang may pagka sakang. sa kana'y may hawak na isang bastong
palasang may tampok na garing. noon lamang nagkakita silang dalawa ni
ibarra.

pagsasalubong nila'y sandaling huminto ang binata't siya ay tinitigan;
iniiwas ni fr. salvi ang kanyang mga mata at nagpakonowaring
nalilibang.

sandalingsandali lamang tumagal ang pag-aalinlangan: maliksing
linapitan siya ni ibarra, pinatigil at idiniin ng boong lakas ng
kanyang kamay na ipinatong sa balikat ng pari, at nagsalitang halos
bahagya na mawatasan:

 ano ang ginawa mo sa aking ama? ang itinanong.

si fr. salving namutla, at nangatal ng mabasa niya ang mga damdaming
nalalarawan sa mukha ng binata ay hindi nakasagot; nawalan ng diwa.

 ano ang ginawa mo sa aking ama? ang muling itinanong na nalulunod
ang vokes.

ang sakerdoteng untiunting nahutok, dahil sa kamay na sa kanya ay
nagdiriin ay nagpumilit at sumagot:

 kayo po'y nagkakamali; wala akong ginagawang ano man sa inyong ama.

 anong wala? ang ipinagpatuloy ng binata, at saka siya idiniin
hanggang sa siya ay mapaluhod.

 hindi po, sinasabi ko sa inyo ang katotohanan! ang aking hinalinhan,
si pari damaso ang may kagagawan.

 ah! ang sinabi ng binata't siya ay binitiwan at bago tumampal sa
noo. at iniwan ang abang si fr. salvi at dalidaling tinungo ang kanyang
sariling bahay.

samantala ay dumating ang alila at tinulungan sa pagtindig ang fraile.

inano mo ang aking ama ani ibarra sa fraile. imp. de m.
fernandes pas 447. sta. krus




 isang krus na katulad ng ginagamit ng una sa bisankio pa
ngayon ay konstantinopla.






ang ulol na si tasio o ang pilosopo


naglalakad sa mga lansangang walang tinutungo't walang iniisip ang
kakaibang matandang lalaki.

nag-aral siya ng una ng filosofia, at iniwan niya ang pag-aaral sa
pagsunod sa kanyang inang matanda na; at hindi niya ipinagpatuloy ang
pag-aaral, hindi sa kakulangan ng magugugol at hindi rin sa
kakulangan ng kaya ng pag-iisip: tumigil siya ng pag-aaral, dahilan
nga sa pagka't mayaman ang kanyang ina, at dahilan sa ayon sa sabiha'y
matalas ang kanyang isip. natatakot ang mabait na babaeng maging pantas
ang kanyang anak at makalimot sa dios, kaya nga't siya ay pinapamili, sa
siya ay magpari o iwan niya ang kolegio ng san jose. nang panahon pa
namang iyon ay siya ay may naiibigang babae, kaya't pinili niya ang iwan
ang kolegio at nag-asawa siya. hindi lumampas ang isang taon at siya ay
nabao at naulila; ginawa niyang aliwan ang mga libro upang siya ay
makaligtas sa kalungkutan, sa sabong at sa pagka walang ginagawa.
datapowa't lubhang nawili sa mga pag aaral at sa pamimili ng mga
libro, hanggang sa mapabayaan niya ang sariling pamumuhay, kaya't siya ay
unti-unting naghirap.

tinatawag siyang don anastasio o pilosopo tasio ng mga taong may
pinagaralan, at ang mga masasama ang tûro, na siyang lalong marami,
tinatawag siyang tasiong ul-ol, dahil sa hindi karaniwang kanyang mga
kaisipan at kakaibang pakikipagkapowa-tao.

ayon sa sinabi na namin, ang hapo'y nagbabalang magka unos;
liniliwanagan ang abo abong langit ng ilang kidlat; mabigat ang
alang-alang at totoong maalis-is ang hangin.

wari ay nalimutan na ng pilosopo tasio ang kanyang kinalulugdang bungo
ng ulo; ngayon ay ngumingiting pinagmamasdan ang maiitim na
panganurin.

sa malapit sa simbaha'y nasalubong niya ang isang taong naka khaqueta
ng alpaka at daladala sa kamay ang may mahigit na isang arrobang
kandila at isang bastong may borlas, bilang sagisag ng punong may
kapangyarihan.

 tila po kayo ay natotowa? ang tanong nito sa wikang tagalog.

 siya nga po, ginoong kapitan; natotowa ako sa pagka't may isa akong
inaasahan.

 ha? at alin ang inyong inaasahang iyan?

 ang unos!

 ang unos! nag-aakala ba kayong maligo? ang tanong ng
gobernadorkillo ng palibak, na minamasdan ang dukhang pananamit ng
matandang lalaki.

 maligo ako  hindi masama, lalong lalo na pagka nakatitisod ng
isang dumi! ang sagot ni tasio, na palibak din naman ang anyo ng
pananalita, baga man may pagka pagpapawalang halaga sa kanyang
kausap ngunit naghihintay ako ng lalong magaling.

 at ano po ba iyon?

 ilang mga lintik na pumatay ng mga tao at sumunog ng mga bahay.

 hingin na ninyong paminsanan ang gunaw!

 nararapat tayong lahat, kayo at akong gunawin! dala po ninyo riyan,
ginoong kapitan, ang isang arrobang kandilang galing sa tindahan ng
insik; may mahigit ng sampong taong aking ipinakikiusap sa bawa't
bagong kapitang bumibili ng pararrayos, at pinagtatawanan ako ng
lahat; gayon man ay bumibili ng mga bomba at mga kohete, at
nangagbabayad ng mga repique ng mga kampana. hindi lamang ito:
kinabukasan ng pakikiusap ko sa inyo, nagbilin po kayo sa mga
magtutunaw na insik ng isang esqilang alay kay santa barbara, gayong
nasiyasat na ng karunungang mapanganib ang tumugtog ng mga kampana
sa mga araw na may unos. at sabihin po ninyo sa akin, bakit po ba ng
taong 70 ng mahulog ang isang lintik sa binyang, doon pa naman nahulog
sa kampanario at iginiba ang reloj saka isang altar? ano ang ginagawa
ng esqilita ni santa barbara?

nang sandaling iyon ay kumislap ang isang kidlat.

 jesus, maria y jose! santa barbarang mahal! ang ibinulong ng
kapitang namutla at nagkrus.

humalakhak si tasio.

 kayo ay karapatdapat sa pangalan ng inyong pintakasi! ani tasio sa
wikang kastila, tinalikdan ang kapitan at tumungo sa simbahan.

nagtatayo ang mga sakristan sa loob ng simbahan ng isang
tumulo na nalilibot ng mga malalaking kandilang natitirik sa
mga kandelabrong kahoy. ang tumulong yao'y dalawang mesang malalaking
pinagpatong at natatakpan ng damit na maitim, na may mga listong puti;
sa magkabikabila'y may napipintang mga bungo ng ulo.

 iyan ba'y patungkol sa mga kalolowa o sa mga kandila? ang
itinanong.

at ng makita niya ang dalawang batang lalaking may sampong taon ang isa
at ang isa'y may malapit sa pito, lumapit sa kanilang hindi na hinantay
ang sagot ng mga sakristan.

 sasama ba kayo sa akin, mga bata? ang itinanong sa kanila. may
handa sa inyo ang inyong nanay na isang hapunang marapat sa mga kura.

 aayaw po kaming paalisin ng sakristan mayor hanggang hindi
tumutugtog ang ikawalong horas ang sagot ng pinakamatanda. hinihintay
ko pong masingil ang aking sueldo upang maibigay ko sa aking ina.

 ah! at saan ba kayo paparoon?

 sa kampanario po upang dumublas sa mga kalolowa.

 pasasakampanario kayo? kung gayon ay kayo ay mag-ingat! huwag kayong
lalapit sa mga kampana hanggang umuunos!

umalis sa simbahan, pagkatapos na masundan ng isang titig na may habag
ang dalawang batang pumapanhik sa mga hagdanang patungo sa koro.

kinuskos ni tasio ang mga mata, tumingin uli sa langit at bumulong:
 ngayon ay daramdamin kong mahulog ang mga lintik.

at nakatungong pumaroon sa labas ng bayang nag-iisip-isip.

dumaan po muna kayo! ang sabi sa kanya sa wikang kastila ng isang
matimyas na vokes mula sa isang bintana.

tumunghay ang pilosopo, at kanyang nakita ang isang lalaking may
tatlompo o tatlompo't limang taong sa kanya ay ngumiti.

 ano po ba ang inyong binabasa riyan? ang tanong ni tasio, na
itinuturo ang isang librong hawak ng lalaki.

 isang librong pangkasalukuyan: las penas que sufren las benditas
animas del purgatorio! ang isinagot ng kausap na ngumingiti.

 naku! naku! naku! ang wika ng matandang lalaki sa sarisaring
tono ng vokes, samantalang pumapasok sa bahay; totoong matalas ang
isip ng kumatha niyan.

pagkapanhik niya ng hagdanan ay tinanggap siya ng boong
pakikipag-ibigan ng may bahay na lalaki at ng kanyang asawa. don
filipo lino ang pangalan ng lalaki at dona teodora vina naman ang
babae. si don filipo ang siyang teniente mayor at siyang puno ng isang
partidong halos ay liberal, sakalit matatawag ito ng gayon,
at kung sakaling mangyayaring magkaroon ng mga partido sa mga bayan
ng filipinas.

 nakita po ba ninyo sa libingan ang anak ng nasirang si don rafael
na bagong kararating na galing sa europa?

 opo, nakita ko siya, ng siya ay lumulunsad sa kokhe.

 ang sabihana'y naparoon ay upang hanapin ang pinaglibingan sa kanyang
ama  marahil kakilakilabot ang kanyang pighati ng maalaman.

ikinibit ng pilosopo ang kanyang mga balikat.

 hindi po ba dinaramdam ninyo ang kasaliwaang palad na iyan? ang
tanong ng ginoong babaeng bata pa.

 talastas na po ninyong ako ay isa sa anim na nakipaglibing sa bangkay;
ako ang humarap sa kapitan general ng aking makitang ang lahat dito ay
hindi umiimik sa gayong kalakilakihang kapusungan, gayong kailan man ay
minamagaling ko ang paunlakan ang taong mabait kung nabubuhay pa kay sa
kung patay na.

 kung gayon ay bakit?

 datapuwa't hindi po ako sang-ayon sa pagmamanamana ng kaharian.
alang-alang sa kaunting dugong insik na bigay sa akin ng aking ina,
sumasang-ayon ako ng kaunti sa kaisipan ng mga insik: pinauunlakan ko
ang ama dahil sa anak, ngunit hindi ang anak dahil sa ama. na ang
bawa't isa'y tumanggap ng ganting pala o ng kaparusahan dahil sa
kanyang mga gawa; datapuwa't hindi dahil sa mga gawa ng iba.

 nagpamisa po ba kayo ng patungkol sa inyong nasirang asawa,
alinsunod sa hatol ko sa inyo kahapon? ang itinanong ng babae nagbago
ng pinasasalitaanan:

 hindi! ang sagot ng matandang lalaking ngumingiti.

 sayang! ang isinagot ng babaeng taglay ang tunay na
pagpipighati; kasabihang hanggang sa ikasampong oras ng umaga bukas,
ang mga kalolowa'y malayang naglilibot at naghihintay ng sa kanila ay
pagbibigay ginhawa ng mga buhay; na ang isang misa sa mga panahong
ito ay katimbang ng lima o anim na misa sa mga ibang araw ng isang
taon, ayon sa sabi ng kura, kaninang umaga.

 mainam! sa makatuwid ay mayroon tayong isang kaaliw-aliw na taning
na dapat nating samantalahin?

 ngunit doray! ang isinabad ni don filipo; talastas mo ng hindi
naniniwala si don anastasio sa purgatorio.

 na hindi ako naniniwala sa purgatorio? ang itinutol ng matandang
lalaking tumitindig na sa kanyang upuan. diyata't pati ng historia
ng purgatorio'y aking nalalaman!

 ang historia ng purgatorio! ang sinabing puspos ng pagtataka ng
mag-asawa. tingnan nga natin! saysayin ninyo sa amin ang historiang
iyan!

 hindi pala ninyo nalalaman ay bakit kayo ay nangagpapadala roon ng
mga misa at inyong sinasabi ang mga pagkakahirap doon? magaling!
yamang nagpapasimula na ng pag-ulan at tila mandin tatagal,
magkakapanahon tayo upang huwag tayong mayamot ang isinagot ni tasio,
at saka nag-isip-isip.

itiniklop ni don filipo ang librong kanyang tangan, at umupo sa kanyang
tabi si doray, na nahahandang huwag maniwala sa lahat ng sasabihin ni
tasio. nagpasimula ito sa paraang sumusunod:

 malaon pang totoo bago manaog ang ating panginoong jesukristo'y may
purgatorio na, at ito ay na sa kalagitnaan ng lupa, ayon kay pari
astete, o sa malapit sa kluny, ayon sa monjang sinasabi ni pari girard,
datapuwa't hindi ang may kahulugan dito ay ang kinalalagyan. magaling,
sinosino ang mga nasasanag sa apoy na iyong nag-aalab mula ng
lalangin ang sanglibutan? pinapagtitibay ang kaunaunahang pagkakatatag
ng purgatorio ng filisofia kristiana na nagsasabing wala raw
ginagawang bagong ano man ang dios mula ng magpahingalay siya.

 mangyayaring nagkaroong in potentia; datapuwa't hindi in
aktu, ang itinutol ng teniente mayor.

 magaling na magaling! gayon man ay sasagutin ko kayong may ilang
nakakilala ng purgatorio na talagang mayroon na inaktu, ang isa sa
kanila ay si sarathustra o soroastro, na siyang sumulat ng isang
bahagi ng avestra at nagtatag ng isang religiong sa mga
tanging bagay nakakahawig ng atin at alinsunod sa mga pantas, si
sarathustra'y sumilang na nauna kay jesukristo ng walong daang taon ang
kauntian. ang kauntian ang wika ko, sa pagka't pagkatapos na masiyasat
ni platon, xanto de lidia plinio, hermipos at eudoxio,
inaakala nilang nauna si sarathustra kay jesukristo ng dalawang libo at
limang daan taon. sa papaano mang bagay, ang katotohana'y sinasabi na ni
sarathustra ang isang bagay na nawawangis sa purgatoria, at naghahatol
siya ng mga paraan upang makaligtas doon. matutubos ng mga buhay ang
mga kalolowang namatay sa kasalanan, sa pagsasalita ng mga nasasaysay
sa avestra at gumawa ng mga kagalingan; datapuwa't kinakailangang
ang mananalangin ay isang kamag-anak ng nasira hanggang sa ikaapat na
salin. ang panahong taning sa bagay na ito ay sa taon taon, tumatagal ng
limang araw. nang malaon, ng tumibay na sa bayan ang gayong
pananampalataya, napagwari ng mga sakerdote sa religiong iyong
malaking di ano lamang ang pakikinabangin sa gayong pananampalataya,
kaya't kinalakal nila yaong mga bilangguang ngitngit ng dilim na
pinaghaharian ng mga pagngangalit sa nagawang kasalanan, ayon sa
sabi ni sarathustra. ipinaalam nga nilang sa halagang isang derem,
salaping bahagya na ang halaga'y nababawas sa kalolowa ang isang taong
pagkakasakit ng di kawasa; ngunit sa pagka't ayon sa religiong iyon ay
may mga kasalanang pinarurusahan ng tatlong daan hanggang isang libong
taon, gaya ng pagsisinungaling, ng pangdaraya, at ng hindi pagganap
sa naipangako, at iba pa, ang nangyari'y tumatanggap ang mga balawis
na sakerdote ng maraming millong derems. dito ay mapag-wawari na ninyo
ang kaunting bagay na nawawangis sa purgatorio natin, baga man
mapagtatanto na ninyong ang pinagkakaibha'y ang mga religion.

isang kidlat na may kasunod agad agad na isang maugong na kulog ang
siyang nagpatindig kay doray na nagsalitang nagkukrus:

 jesus, maria y jose! maiwan ko muna kayo; magsusunog ako ng
benditang palaspas at ng mga kandilang perdon.

nagpasimula ng pag-ulang tila ibinubuhos. nagpatuloy ng pananalita ang
pilosopo tasio, samantalang sinusundan niya ng tingin ang paglayo ng
may asawang babaeng bata pa.

 ngayong wala na siya ay lalong mapag-uusapan na natin ng boong
kaliwanagan ang dahil ng ating salitaan. kahit may kaunting
pagkamapamahiin si doray, siya ay magaling na katolika, at hindi ko ibig
na pumaknit sa puso ng pananampalataya: naiiba ang isang
pananampalatayang dalisay at wagas sa haling na pananampalataya, tulad
sa pagkakaiba ng ningas at ng usok, wangis sa kaibhan ng musika sa
isang gusot na kaingayan: hindi napagkikilala ang ganitong pagkakaiba
ng mga haling, na tulad sa mga bingi. masasabi nating sa ganang atin
ay magaling, santo at na sa katuwiran ang pagkakahaka ng purgatorio;
nananatili ang pagmamahalan ng mga patay at ng mga buhay at siyang
nakapipilit sa lalong kalinisan ng pamumuhay. ang kasam-a'y na sa
taksil na paggamit ng purgatoriong iyan.

ngunit tingnan natin ngayon kung bakit pumasok sa katolikismo ang
adhikang itong wala sa biblia at wala rin sa mga santong evangelio.
hindi binabanggit ni moises at ni jesukristo kaunti man lamang ang
purgatorio, at hindi nga kasukatan ang tanging saysay na kanilang
sabing na sa mga makabeo, sa pagka't bukod sa ipinasiya sa konkilio ng
laodikea, na hindi katotohanan ang librong ito, ay nito na lamang huling
panahon tinanggap ng santa iglesia katolika. wala ring nakakatulad ng
purgatorio sa religion pagana. hindi mangyayaring panggalingan ng
pananampalatayang ito ang kasaysayang aliæ panduntor inanies na
totoong madalas banggitin ni virgilio na siyang nagbigay dahil sa
dakilang si san gregorio na magsalita ng tungkol sa mga
kalolowang nalunod, at idagdag ni dante ang bagay na ito sa kanyang
divina komedia.

wala rin namang nakakawangis ng ganitong kaisipan sa mga
brahman, sa mga budhista at sa mga egipkio mang nagbigay
sa roma ng kanilang karonte at ng kanilang averno. hindi
ko sinasaysay ang mga, religion ng mga bayan ng ibaba ng europa:
ang mga religiong ito, palibhasa ay religion ng mga guerrero,
ng mga bardo at ng mga mangangaso, datapuwa't hindi
religion ng mga pilosopo, baga man nananatili pa ang kanilang mga
pananampalataya at pati ng kanilang mga rito na pawang
nangalangkap na sa religion kristiana; gayon man ay hindi nangyaring
sumama sila sa hukbo ng mga tampalasang nangloob sa roma, at hindi rin
sila nangyaring lumuklok sa kapitolio: palibhasa ay mga religion
ng mga ulap, pawang nangapapawi sa katanghaliang sikat ng
araw. hindi nga sumasampalataya sa purgatorio ang mga kristiano ng
mga unang siglo: nangamamatay silang taglay iyang masayang pag-asang
hindi na malalao't sila ay haharap sa dios at makikita nila ang mukha
nito. si san klemente na taga alejandria, si origenes at si
san irineo ang siyang mga unang mga pari ng iglesiang tila
bumabanggit ng purgatorio, marahil sa pagkadala sa kanila ng akit ng
religion ni sarathustra, na namumulaklak at totoong lumalaganap pa ng
panahong iyon sa boong kasilanganan, sa pagka't malimit nating nababasa
ang mga pagsisi kay origenes, dahil sa kanyang malabis na paghilig sa
mga bagay sa kasilanganan. ginagamit ni san irineong pangpatibay sa
pananampalataya sa purgatorio, ang pagkatira ni jesukristong tatlong
araw sa kailaliman ng lupa, tatlong araw na pagkapasa purgatorio, at
kanyang inaakala, dahil dito, na bawa't kalolowa'y dapat manatili sa
purgatorio hanggang sa mabuhay na mag-uli ang katawan, baga man tila
laban mandin sa bagay na ito ang hodie mekum eris in paradiso.
nagsasaysay rin naman si san agustin, tungkol sa purgatorio; datapowa't
sakalit hindi niya pinagtibay na tunay na mayroon nga, gayon man ay
ipinalalagay niyang mangyayari ngang magkaroon, sa pag-aakala niyang
maipagpapatuloy hanggang sa kabilang buhay ang tinatanggap nating mga
kaparusahan sa buhay na ito, dahil sa ating mga kasalanan.

 naku naman si san agustin! ang sinabi ni don filipo; hindi pa siya
magkakasiya sa tinitiis nating mga hirap sa buhay na ito't ibig pa niya
ang magpatuloy hanggang sa kabilang-buhay!

 ganyan nga ang kalagayan ng bagay na ito: sumasampalataya ang iba at
ang iba ay hindi. baga ma't sumang-ayon na si san gregorio, alinsunod sa
kanyang de qibusdam levibus kulpis esse ante judikium purgatorius
ignis kredendus est, hindi rin nagkaroon ng patuluyang katibayan ang
purgatorio, hanggang sa ng ipasiya ng konkilio sa florenkia ng taong
1439, sa makatuwid ay ng makaraan na ang walong daang taon, na dapat
magkaroon ng isang apoy na pangdalisay o panglinis sa mga kalolowang
baga ma't namatay na sumisinta sa dios, ngunit hindi pa lubos
napagbabayaran ang justikia ng may kapal. sa kawakasa'y ang konkilio
tridentino, sa ilalim ng pangungulo ni pio iv ng taong 1563, sa
ikalabinglimang pulong ay ilinagda ang kautusan tungkol sa purgatorio,
na ang pasimula'y: kum katholika ekklesia spiritu sankto edokta etk.,
na doon ay sinasabing ang mga patungkol ng mga buhay, ang mga
panalangin, ang mga paglilimos at iba pang mga gawang kabanalan ay
siyang mabibisang paraan upang mailigtas sa purgatorio ang mga
kalolowa, baga man sinasabing ang paghahayin ng misa'y siyang lalong
kagalinggalingan sa lahat. gayon man ay hindi sumasampalataya ang mga
protestante sa purgatorio, at gayon din ang mga paring
griego, sa pagka't wala silang nakikitang pagbibigay katotohanan
ng biblia, at sinasabi nilang binibigyang wakas ng kamatayan ang
taning upang makagawa ng mga karapatan o ng mga laban sa mga
karapatan, at ang quodkumque ligaberis in terra hindi ang kahulugan ay
usque ad purgatorium etk.; ngunit dito ay maisasagot na sa pagka't na
sa kalagitnaan ng lupa ang purgatorio, talagang dapat mapasailalim ng
kapangyarihan ni san pedro. datapuwa't hindi ako matatapos ng
pagsasaysay, kung sasalitain ko ang lahat ng mga sabi tungkol sa bagay
ni ito. isang araw na ibigin po ninyong pagmatuwiranan natin ang bagay
sa purgatorio, magsadya, kayo sa aking bahay at doon ay babasahin natin
ang mga libro at tayo ay malaya at payapang makapagpapalagayan ng
kanikanyang katuwiran. ngayon ay yayao na ako: hindi ko mapaghulo kung
bakit itinutulot ng kabanalan ng mga kristiano ang pagnanakaw sa
gabing ito. kayong mga punong bayan ay nangagpapabaya sa ganitong
gawa, at aking ipinanganganib ang aking mga libro. kung sana ay
nanakawin nila sa akin upang kanilang basahin ay aking ipauubaya,
datapuwa't marami ang nangag-iibig na tupukin ang aking mga libro, sa
hangad na gumanap sa akin ng isang pagkakaawang gawa, at dapat ngang
katakutan ang ganitong pagkakaawang gawang karapatdapat sa kalifa
omar. dahil sa mga librong ito ay ipinalalagay ng ibang linagdaan
na ako ng parusa ng dios.

 ngunit inaakala kong kayo po'y sumasampalataya sa parusa ng
dios? ang tanong ni doray na ngumingiti at lumalabas na may dalang
lalagyan ng mga bagang pinagsusunugan ng mga tuyong dahon ng
palaspas, na pinagbubuhatan ng nakayayamot ngunit masarap na amoy na
usok.

 hindi ko po alam, ginoong babae, kung ano ang gagawin sa akin ng
dios! ang isinagot ni matandang tasio na nag-iisip-isip. pagka ako ay
naghihingalo na, ihahandog ko sa kanya ang aking kataohang walang
kamunti mang takot; gawin sa akin ang bawa't ibigin. ngunit man ay
naiisip ako 

 at ano po ang naiisip ninyong iyan?

 kung ang mga katoliko lamang ang tanging mapapakagaling, at lima
lamang sa bawa't isang daang katoliko ang siyang mapapakagaling, at sa
pagka't ang dami ng mga katoliko'y ikalabingdalawang bahagi ng mga
nabubuhay na tao sa lupa, sakalit paniniwalaan natin ang sinasabi sa
mga estadistika, ang mangyayari'y pagkatapos na mapakasama ang
yuta-yutang mga taong nabuhay sa daigdig sa boong di mabilang na mga
siglong nagdaan, bago nanaog sa lupa ang mananakop, at pagkatapos na
mamatay dahil sa atin ang anak ng isang dios, ngayon ay lilima lamang
ang mapapakagaling sa bawa't isang libo't dalawang daang tao? oh, tunay
na tunay na hindi! minamagaling ko pa ang magsaysay at sumampalatayang
gaya ni job: diyata't magpapakabagsik ikaw sa isang inililipad na
dahon at pag-uusigin mo ang isang tuyong layak? hindi, hindi
mangyayari ang gayong kasaliwaang palad na kalakilakihan! kung
sampalatayanan ito ay isang kapusungan; hindi, hindi!

 anong inyong gagawin? ang justikia, ang kadalisayan ng dios 

 oh, datapuwa't nakikita ng justikia at ng kadalisayan ng dios ang
darating bago ginawa ang paglikha sa sangsinukob! ang isinagot ng
lalaking matandang nangingilabot na tumindig. ang boong kinapal, ang
tao ay isang linalang sa isang nais lamang ng kalooban; ngunit hindi
niya kinakailangan, kaya't hindi nga marapat na likhain niya, hindi,
kung kakailanganing mapakasama sa walang hanggang kasaliwaang palad ang
daandaang tao upang mapaligaya ang isa lamang, at ang lahat ng ito ay
dahil sa mga minanang kasalanan o sa sandaling pagkakasala, hindi!
kung iyan ay magiging katotohanan, sakalin na ninyo at patayin iyang
inyong anak na lalaking diya'y tumutulog; kung ang ganyang
pananampalataya'y hindi isang malaking kapusungang laban sa dios na
iyang dapat na maging siyang dakilang kagalingan; pagkakagayon ay ang
molok fenikio na ang kinakai'y ang inihahayin sa kanyang mga pinapatay
na tao at ang dugong walang-malay-sala, at sinususunog sa kanyang tiyan
ang mga sanggol na inagaw sa dibdib ng kanilang mga ina, ang
mamamatay-taong dios na iyan, ang dios na iyang kalagimlagim, kung
isusumag sa kanya ay masasabing isang dalagang mahina ang loob, isang
kaibigang babae, ang ina ng sangkataohan!

at puspos ng panghihilakbot, umalis sa bahay na iyon ang ul-ol o ang
pilosopo, at tumakbo sa lansangan, baga man umuulan at madilim.

isang nakasisilaw na kidlat na kaakbay ng isang kagutlagitlang kulog
na nagsabog sa impapawid ng pangpatay na mga lintik ang siyang
tumanglaw sa matandaang lalaking nakataas ang mga kamay sa langit, at
sumisigaw:

 tumututol ikaw! talastas ko nang hindi ka mabangis; talastas ko
nang ang dapat ko lamang itawag sa iyo ay si mabait!

nag-iibayo ang mga kidlat, lalong lumalakas ang unos.




 parrarayo, pangpatigil o pangpahinto ng lintik. isang
kasangkapan o aparato na kung ilagay sa taluktok ng isang edifikio ay
nakakatawag ng elektrikidad o ng lintik at inihahatid ito sa
pamamag-itan ng isang kawad sa isang lugar na hindi makasasakit kanino
man. natuklasan ang paggawa ng parrarayo ni benjamin franklin ng
taong 1732. ang karaniwang taas ng parrarayo'y anim hanggang labing
dalawang metro, at natatangkilik na di pinuputukan ng lintik ang
paligidligid ng kinatatayuan na ang sukat ng saklaw ay ang lambal o
ibayo ng sukat ng taas. si benjamin franklin ay pantas na diplomatiko,
fisiko at ekonomista, na gumamit ng boong kaya upang magtamo ng
kasarinlan ang kanyang inang bayang estados unidos ng amerika.
ipinanganak siya sa boston ng 1706, at namatay ng 1790.

 karaniwang tinatawag ng katagalugan tumba, marahil sa turo ng
mga fraile. pinagpapatongpatong na mga mesa o balangkas na ano man,
tinatakpan ng damit na maitim at doon ginagawa ang mga keremoniang
ukol sa mga patay.

 ang mga kahirapang tinitiis ng mga banal na kalolowa sa
purgatorio.

 ang samahang ang palatuntuna'y ang pagsisikap na kamtan ang mga
kalayaan.

 sa pagkikibit ng balikat ay ipinakikilalang hindi niya dinaramdam
o hindi niya sinasakit ng loob o sa kanya ay walang halagang sabi o
balitang nariringig.

 sa kapangyarihan.

 sa kasalukuyan, sa horas ding iyon.

 ang kahulugan ng pangalang soroastro'y: ang lalong magaling sa
mga anak ng mga tao. si soroastro'y pantas na pilosopo na bumago ng
religion persa. p. h. p.

 ang librong kinapapalamnan ng mga aral ni soroastro. tinatawag
ding sindavesta ang librong ito. p. h. p.

 hindi malilimutang pilosopo griego na ipinanganak sa egina ng
taong 429 ng di pa ipinanganganak si jesukristo. ang mga pangulong
librong sinulat niya ay ang republika at ang salitaan ng dalawa. ang
pangalan niya ay aristokles, ngunit pinangalanan siya sokrates ng
platon, dahil sa kalaparan ng noo. siya ay naging diskipulo ni sokrates
at naging maestro ni aristoteles. p. h. p.

 bantog na eskritor at naturalista latino. ipinanganak ng taong
23 at namatay ng taong 79.

 patriarka sa konstantinopla. namatay ng taong 271.

 hindi malilimutang poeta na kumatha ng eneida, na doon ay
sinasaysay ang pinagdaanang buhay ng troyaneng si eneas. siya rin ang
kumatha ng las eglogas at ng las georgikas.

 bantog na papang nagpatanghal at nagpakinang na lubha sa
pontifikado.

 balitang poeta sa italia ng edad media. ipinanganak sa florenkia
ng 8 ng mayo ng 1265 at namatay ng 14 ng septiembre ng 1321. ang
pangalan niyang tunay ay durante at ang dante ay palayaw. ipinalimbag
niya ang mga librong vida nueva, kansones, el infierno, el banquete, de
vulgari eloqio, el purgatorio, de monarkhia mundi, la divina komedia at
iba pa. ganito ang saysay niya sa kanyang sinulat na librong de
monarkhia mundi: hindi sa mga konsul ang mga namamayan at hindi sa
hari ang nakion, kung di pabaligtad: sa mga namamayan ang mga konsul
at sa nakion ang hari. hindi itinatag ang mga kiudad at ng pag-ukulan
ng mga kautusan; itinatag ang mga kautusan at ng iukol sa mga
kiudad. kaya nga't ang mga tumatalima sa mga kautusan ay hindi
pinapagsama sa isang bayan upang maging tagapaglingkod sa naglalagda
ng mga kautusan: kung di ang naglalagda ng mga kautusan ang siyang
tagapaglingod sa bayan, at iba pa. hindi minamagaling ni dante na ang
papa'y magkaroon ng kapangyarihan sa buhay at pamumuhay ng katawan, at
dahil sa panukala niyang kanyang itong isinaysay sa kanyang mga
kasulatan, siya ay pinag-usig ng mga papa, mga kardenal at ng lahat
ng mga kakampi sa ang hangad na ang papa'y magkaroon ng
kapangyarihang hari. labingdalawang taon ng patay siya ay ipinag-utos pa
ng kardenal del poggetto na kunin sa baunan ang kanyang bungo at mga
buto, sunugin at itapon, sa pagka't exkomulgado raw siya, bagay na
hindi natuloy, salamat sa paghadlang ng maraming mga mamamayan. siya ay
poeta, pilosopo, soldado, musiko, filologo, publikista, politiko, mabait
na taong bayan, nagtayo ng isang arte, siya ang masasabing humusay at
nagtatag ng wikang italiano, naging puno ng kanyang kiudad
republikana, napatapong madalas dahil sa pagtatanggol ng katuwiran ng
bayan, at sa kinatapuna'y halos nagpalimos ng kinakain, teologo,
masikap na apostol ng kaisipang di dapat maghari ang papa, hinatulang
sunuging buhay ng isang tribunal revolukionario, at pinag-usig ng
boong kalupitan ng tribunal ng inqisikiong nagparatang na siya ay
hereje, bago'y banal na binyagan; ngunit sa kawakasa'y inilagay ang
kanyang larawan sa vatikano, sa kasamahan ng mga doktor ng iglesia
katolika, at ang mga buto niya ay iniingatan ng boong galang sa
katedral ni santa maria del fiore; mga kagagawang nagpapakilalang
maliwanag na ang mga papa'y nagkakamali ring gaya ng lahat ng tao at
hindi katotohanang ang mga papa'y infalible, hindi nagkakamali. ito
nga sa maikling salita ang karilagdilagang buhay ni dante, na ilinagda
ko rito't ng mapanghinularan.

 ministro ng religion ni brahma.

 ang mga sumusampalataya sa religion ni budha.

 barquero ni aqueronte sa ilog ng infierno. si karon o karonte ang
tunay na larawan ni kamatayan sa kabangisang walang habag kanino man,
sa bata't matanda, sa maganda't pangit, sa lalakit babae p. h. p.

 ang isa sa mga pintuan ng infierno.

 ang mga taong ang pakikipabaka ang ginagawang hanap-buhay.

 poeta ng mga unang kelta.

 hindi lamang tinatawag na mangangaso kasador ng mga kastila
ang nanghuhuli ng usa, baboy-ramo at iba pang hayop sa pamamag-itan ng
mga aso, kung di ang nanghuhuli o pumapatay ng sinabi ng mga hayop
sa pamamag-itan ng mga sandata, ng mga silo o ng mga patibong.

 ang mga kaugaliang ginagawa ng bawa't religion sa kanilang
panapalangin at pagpupuri sa dios; at sa iba pang mga bagay.

 templo at kiudadela ng roma, na na sa ibabaw ng isang bundok at
doon pinuputungan ng korona ang mga nangagtatagumpay sa pakikibaka.
dating kasiping ng kapitolio ang tinatawag na roka tarpeya, malaking
bato, na doon ay pinatatayo ang mga may kasalanan at bago itinutulak sa
bangin at ng doon ay mamatay. nanggaling ang pamagat na tarpeya sa
pangalang ganito rin ng isang dalagang taga roma, na nagbili sa mga
sabino ng kiudadela ng roma, at pagkatapos ay ang mga sabino rin ang
pumatay sa kanya, karapatdapat na ganting pala sa lahat ng gaya niyang
taksil.

 doktor ng iglesia katolika, na namatay ng taong 217.

 isa sa mga lalong bantog na pari ng iglesia katolika, na taga
pagpaunawa ng mga santong kasulatan. ipinanganak ng 185 at namatay
ng 243.

 obispo sa lyon at masigasig na kaaway ng mga gnostiko,
hanggang sa sumulat ng isang librong pinamagatan niya ng tratado de
las herejias.

 ngayon ay kakasamahin kata sa paraiso. s. lukas xxiii, 43.

 konkilio ekumeniko na ginawa sa kiudad ng trento, sakop ng
austria, ng 1545 hanggang sa 1563.

 protestante, ang kahulugan ay tumututol. tinatawag na protestante
ang mga sumasang-ayon sa pagtutol na ginawa ni lutero sa dieta sa
spira ng taong 1529. si martin lutero ay dating fraileng agustino.
siya ay tubo sa eisleben, sajonia, at ipinanganak ng taong 1483 at
namatay ng 1546.

 ang sakerdote ng iglesia griega na hindi kumikilala sa
kapangyarihan ng papa.

 librong dakilang kinalalagyan ng luma at bagong testamento.

 pangalang bigay sa mga prinkipe sarrakeno na kahalili ni mahoma.

 pangalawang pinsan ni mahoma; isa sa lalong mababangis na
tagapaglaganap ng sekta ni mahoma.

 pagbilang na ginagawa sa ano mang bagay.






ang mga sakristan


bahagya na ang patlang ng dagundong ng mga kulog, at
pinangungunahan bawa't kulog ng kakilakilabot na namimilipit na
lintik: masasabing isinusulat ng dios ang kanyang pangalan sa
pamamag-itan ng isang sunog at ang walang hanggang bubong ng langit
ay nanginginig sa takot. ang ula'y parang ibinubuhos, at sa pagka't
hinahampas ng hanging humahaging ng lubhang malungkot, bawa't
sandali'y nagbabago ng tinutungo. ipinariringig ng mga kampana, ng
vokes na taglay ang malaking lagim, ang kanilang mapanglaw na hibik, at
sa sandasandaling inihihimpil ng nangagbabangis na mga kulog ang
kanilang matunog na atungal, isang malungkot na tugtog ng kampana, na
daing ang katulad, ang siyang humahagulgol.

nangasaikalawang saray ng kampanario ang dalawang batang nakita nating
kausap ng pilosopo. ang pinakabata sa kanila, na may malalaking matang
maitim at matatakuting mukha, pinipilit na idigkit niya ang kanyang
katawan sa katawan ng kanyang kapatid, na totoong nakakawangis niya
ang pagmumukha, at ang kaibhan lamang ay malalim tumingin at may
pagkaanyong matapang. ang pananamit ng dalawa'y dukhang-dukha at puspos
ng mga sursi at tagpi. nanga-uupo sa kapirasong kahoy at kapuwa may
tangang isang lubid na ang dulo'y na sa ikatlong saray, doon sa itaas,
sa gitna ng kadiliman. ang ulang itinutulak ng hangin ay dumarating
hanggang sa kanila at pinapamimisik ang isang upos ng kandilang
nag-aalab sa ibabaw ng isang malaking bato na kanilang pinagugulong sa
koro, upang huwaran ang ugong ng kulog, kung viernes santo.

 batakin mo ang iyong lubid, krispin! anang kapatid na matanda sa
bata niyang kapatid.

nag-alambitin sa lubid si krispin, at narinig sa itaas ang isang daing
na mahina, na pagdaka'y natakpan ng isang kulog, na ang ugong ay
pinarami ng libolibong alingawngaw.

 ah! kung na sa bahay sana tayong kasama ng nanay! ang ibinuntong
hininga ng maliit na tinitingnan ang kanyang kapatid; doon ay hindi ako
matatakot.

hindi sumagot ang matandang kapatid; minamasdan kung paano ang pagtulo
ng pagkit at tila mandin may pinag-iisip.

 doon ay wala sino mang nagsasabi sa aking ako ay nagnanakaw! ang
idinugtong ni krispin; hindi itutulot ng nanay! kung maalaman niyang
ako ay pinapalo.!

inihiwalay ng matandang kapatid ang kanyang mga mata sa ningas ng
ilaw, tumingala, pinang-gigilan ng kagat ang malaking lubid at bago
biglang binaltak, at ng magkagayon ay naringig ang matunog na tugtog ng
kampana.

 mananatili ba tayo sa ganitong pamumuhay, kaka? ang ipinatuloy ni
krispin. ibig ko sanang magkasakit ako bukas sa bahay, ibig kong
magkasakit ako ng malaon at ng ako ay alagaan ng nanay at huwag na
akong pabalikin uli sa kumbento! sa ganito ay hindi ako panganganlang
magnanakaw at walang hahampas sa akin! at ikaw man, kaka, ang mabuti'y
magkasakit kang kasama ko.

 huwag! ang sagot ng matandang kapatid; mamamatay tayong lahat:
mamamatay sa pighati ang nanay at kata'y mamamatay ng gutom.

hindi na sumagot uli si krispin.

 gaano ba ang sasahurin mo sa bowang ito? ang tanong ni krispin ng
makaraan ang sandali.

 dalawang piso: tatlong multa ang ipinarusa sa akin.

 bayaran mo na ang sinasabi nilang ninakaw ko, at ng huwag tayong
tawaging mga magnanakaw; bayaran mo na, kaka!

 nauulol ka ba, krispin? walang makakain ang nanay; ang sabi ng
sakristan mayor ay nagnakaw ka raw ng dalawang onsa, at ang dalawang
onsa ay tatlompo't dalawang piso.

bumilang ang maliit sa kanyang mga daliri hanggang sa dumating sa
tatlompo't dalawa.

 anim na kamay at dalawang daliri! at bawa't daliri ay piso ang
ibinulong na nag-iisip-iisip. at bawa't piso  ilang kuarta?

 isang daan at anim na po.

 isang daa't anim na pong kuarta? makasandaan at anim na pong isang
kuarta? naku! at gaano ang isang daa't anim na po?

 tatlompo at dalawang kamay ang sagot ng matandang kapatid.

sandaling pinagmasdan ni krispin ang maliliit niyang kamay.

doon ay wala sino mang nagsasabi sa aking ako ay
magnanakaw! ang idinuktong ni krispin; hindi itutulot ng nanay!
kung maalaman niyang ako ay pinapalo. imp de m fernandes, pas 447,
sta. krus.

 tatlompo at dalawang kamay! ang inuulit ulit anim na kamay at
dalawang daliri, at bawa't daliri ay tatlompo at dalawang kamay  at
bawa't daliri ay isang kuarta naku gaano karaming kuarta niyan!
hindi mabibilang ng isa sa loob ng tatlong araw at makabibili ng
sinelas na ukol sa mga paa at sombrerong ukol sa ulo, pagka umiinit ang
araw, at isang malaking payong pagka umuulan, at pagkain, at mga damit
na ukol sa iyo at sa nanay at.

nag-isip-isip si krispin.

 ngayon ay dinaramdam ko ang hindi ko pagnanakaw!

 krispin! ang ipinagwika sa kanya ng kanyang kapatid!

 huwag kang magalit! sinabi ng kurang papatayin daw ako ng palo pag
hindi sumipot ang salapi; kung ninakaw ko nga sana ang salaping iyon ay
aking maisisipot at kung sakalit mamatay ako, magkaroon man lamang
ikaw at ang nanay ng mga damit!

 sayang at hindi ko nga ninakaw!

hindi umimik ang pinakamatanda at hinila ang kanyang lubid. pagkatapos
ay nagsalitang kasabay ang buntong hininga.

 ang ikinatatakot ko ay baka, kagalitan ka ng nanay kung maalaman!

 sa akala mo kaya? ang tanong ng maliit na nagtataka. sabihin mong
maigi ang pagkabugbog sa akin, ipakikita ko ang aking mga pasa at ang
punit kong bulsa: hindi ako nagkaroon kailan man kung di isang kuarta
lamang na ibinigay sa akin niyong pasko at kinuha sa akin kahapon ng
kura ang isang kuartang iyon. hindi pa ako nakakakita ng gayon
kagandang isang kuarta! hindi maniniwala ang nanay! hindi maniniwala!

 kung ang kura ang magsabi.

nagpasimula, ng pag-iyak si krispin, at ibinubulong sa gitna ng
paghagulhol:

 kung gayon ay umuwi ka ng mag-isa; aayaw akong umuwi. sabihin mo sa
nanay na ako ay may sakit; aayaw akong umuwi.

 krispin, huwag kang umiyak! anang matandang kapatid. hindi
maniniwala ang nanay; huwag kang umiyak; sinabi ni matandang tasiong may
handa raw sa ating masarap na hapunan.

tumingala si krispin at pinagmasdan ang kapatid.

 isang masarap na hapunan! hindi pa ako nanananghalian: aayaw akong
pakanin hanggang hindi sumisipot ang dalawang onsa  datapuwa't kung
maniwala ang nanay? sabihin mong nagsisinungaling ang sakristan mayor,
at ang kurang maniwala sa kanya ay sinungaling din, na silang lahat ay
sinungaling; na sinasabi nilang magnanakaw daw tayong lahat, sa pagka't
ang tatay natin ay vikiosong.

ngunit sumungaw ang isang ulo sa maliit na hagdang patungo sa
pangulong aaray ng kampanario, at ang ulong ito, na kawangis ng kay
medusa, ang siyang biglang humarang ng salita sa mga labi ng
bata. yao'y isang ulong haba, payat, na may mahahabang buhok na maitim;
salaming asul sa mata ang siyang kumukubli ng pagka bulag ang isang
mata. yaon ang sakristan mayor, na talagang gayon kung pakita, walang
ingay, hindi nagpaparamdam ng pagdating.

nanglamig ang magkapatid.

 minumultahan kata, basilio, ng kahati, dahil sa hindi mo pagtugtog
ng maayos! ang sabi ng vokes na malagunlong na tila walang kampana sa
lalaugan. at ikaw, krispin, matira ka rito ngayong gabi hanggang sa
sumipot ang iyong ninakaw.

tiningnan ni krispin ang kanyang kapatid, na parang siya ay humihinging
tangkilik.

 binigyan na kami ng kapahintulutan  hinihintay po kami ng nanay
sa a las okho ang ibinulong ni basiliong taglay ang boong kakimian.

 ikaw man naman ay hindi makaaalis sa ikawalong oras; hanggang sa
ikasampo!

 ngunit talastas na po ninyong hindi nakapaglalakad pagka a las nueve
na, at malayo ang bahay.

 at ibig mo yatang makapangyari pa kay sa akin? ang itinanong na
galit ng taong iyon. at hinawakan si krispin sa bisig at inakmaang
kaladkarin.

 ginoo! may isang linggo na po ngayong hindi namin nakikita ang
aming ina! ang ipinakiusap ni basilio, at tinangnan ang kanyang batang
kapatid na ang anyo ay ibig ipagsanggalang ito.

nailayo ang kanyang kamay ng sakristan mayor sa isang tampal, at saka
kinaladkad si krisping nagpasimula ng pag-iyak, at nagpatinghiga,
samantalang sinasabi sa kanyang kapatid:

 huwag mo akong pabayaan, papatayin ako nila!

ngunit hindi siya pinansin ng sakristan, kinaladkad at nawala siya sa
gitna ng kadiliman.

natira si basiliong hindi man lamang makapagsalita. narinig niya, ang
mga pagkakahampashampas ng katawan ng kanyang kapatid sa mga baitang
ng maliit na hagdanan, isang sigaw, ilang tampal, at unti-unting napawi
sa kanyang tainga ang gayong mga pagsigaw na nakahahambal.

hindi humihinga ang bata: nakatindig na nakikinig, dilat na dilat ang
mga mata, at nakasuntok ang mga kamay.

 kailan baga kaya ako makapag aararo ng isang bukid? ang marahang
ibinubulong, at dalidaling nanaog.

pagdating sa koro'y nakinig ng maigi: lumalayo ng boong katulinan ang
vokes ng kanyang kapatid, at ang sigaw na: nanay!, kaka! ay
nawalang lubos pagkasara ng pinto. nangangatal, nagpapawis, sandali
siyang tumigil; kinakagat niya ang kanyang kamao upang lunurin ang
isang sigaw na nagtutumakas sa kanyang puso at pinabayaan niyang
magpalingaplingap ang kanyang mga mata sa nag-aagaw dilim at liwanag
na simbahan. doon ay malamlam ang ningas ng ilaw na langis sa
lampara; na sa gitna, ang katafalko; sara ang lahat ng mga
pintuan, at may mga rejas ang mga bintana.

di kaginsaginsa'y nanhik sa maliit na hagdan, linampasan ang
pangalawang saray, na kinalalagyan ng nagniningas na kandila, nanhik
sa ikatlong saray. kinalas ang mga lubid na nakatali sa mga badajo
pamaltok ng kampana, at pagkatapos ay muling nanaog na namumutla;
ngunit kumikinang ang kanyang mga mata'y hindi sa mga luha.

samantala ay nagpapasimula ng pagtila ang ulan at untiunting lumiliwanag
ang langit.

pinagdugtong ni basilio ang mga lubid, itinali ang isang dulo sa isang
maliit na pinakahaligi ng barandilla, at hindi man lamang naalaalang
patayin ang ilaw, umus-os sa lubid sa gitna ng kadiliman.

nang makaraan ang ilang minuto, sa isa sa mga daan sa bayan, ay
nakarinig ng mga vokes at tumunog ang dalawang putok; ngunit sino
ma'y walang natigatig, at muling tumahimik na lahat.




 isa sa tatlong mga furia gorgona kaaway ni minerva. pinugutan ng
ulo si medusa ni perseo. ang mga pangalan ng tatlong furia ay medusa,
euriale at estenio: ang taong matitigan ng alin man sa tatlong ito ay
hindi makakilos at napipipi. si minerva ang diosa ng karunungan at
pagbabaka. si perseo ay anak ni danae at hari sa argos; iniligtas niya
sa infierno ang kanyang sinisintang si andromeda.






si sisa


madilim ang gabi: tahimik na tumutulog ang mga namamayan; ang mga
familiang nag-alaala sa mga namatay na'y tumulog na ng boong
kapanatagan at kapayapaan ng loob: nangagdasal na sila ng tatlong
bahagi ng rosario na may mga reqiem, ang pagsisiyam sa mga
kalolowa at nangagpaningas ng maraming kandilang pagkit sa harap ng
mga mahal na larawan. tumupad na ang mga mayayaman at ang mga
nakakakaya sa pagkabûhay sa mga nagpamana sa kanila ng kaginhawahan;
kinabukasa'y sisimba sila sa tatlong misang gagawin ng bawa't
sakerdote, mangagbibigay sila ng dalawang piso at ng ipagmisa ng
isang patungkol sa kalolowa ng mga namatay; bibili sila, pagkatapos,
ng bula sa mga patay na puspos ng mga indulgenkia. hindi nga
totoong napakahigpit ang justikia ng dios na gaya ng justikia ng tao.


ngunit ang dukha, ang mahirap, na bahagya nanakakakita upang may
maipag-agdong-buhay, at nangangailangang sumuhol sa mga
direktorkillo, mga eskribiente at mga sundalo, upang pabayaan silang
mamuhay ng tahimik, ang taong iyan ay hindi tumutulog ng panatag, na
gaya ng inaakala ng mga poeta sa mga palakio, palibhasa ay hindi pa
sila marahil nakapagtitiis ng mga hagpos ng karalitaan. malungkot at
nag-iisip-isip ang dukha. nang gabing iyon, kung kakaunti ang kanyang
dinasal ay malaking lubha ang kanyang dalangin, taglay ang hirap sa
mga mata at ang mga luha sa puso. hindi siya nagsisiyam, hindi siya
marunong ng mga jakulatoria, ng mga tula at ng mga oremus, na
katha ng mga fraile, at iniuukol sa mga taong walang sariling
kaisipan, walang sariling damdamin, at hindi rin naman napag-uunawa ang
lahat ng iyon. nagdarasal siya ng ayon sa pananalita ng kanyang
karalitaan; ang kalolowa niya ay tumatangis dahil sa kanyang sariling
kalagayan, at dahil naman sa mga namatay, na ang pagsinta nila sa
kanya ay siyang kanyang kagalingan. nangyayaring makapagsaysay ang mga
labi niya ng mga pagbati; ngunit sumisigaw ang kanyang isip ng mga
daing at nagsasalita ng mga hinanakit. kayo baga'y mangasisiyahan.
ikaw na pumuri sa karukhaan, at kayo naman, mga aninong pinahihirapan,
sa walang pamuting panalangin ng dukha, na sinasaysay sa harap ng
isang estampang masama ang pagkakagawa, na liniliwanagan ng ilaw ng
isang timsim, o baka kaya ang ibig ninyo'y ang may mga kandilang
malalaki sa harap ng mga kristong sugatan, ng mga virgeng maliliit
ang bibig at may mga matang kristal, mga misang wikang lating
ipinangungusap ng mga sakerdoteng hindi inuunawa ang sinasabi? at
ikaw, religiong ilinaganap na talagang ukol sa sangkataohang
nagdaralita, nalimutan mo na kaya ang katungkulan mong umaliw sa naaapi
sa kanyang karukhaan, at humiya sa makapangyarihan sa kanyang
kapalalûan, at ngayon ay may laan ka lamang na mga pangako sa mga
mayayaman, sa mga taong sa iyo ay makapagbabayad?

ang kaawaawang tao ay nagpupuyat sa gitna ng kanyang mga anak na
nangatutulog sa kanyang siping; iniisip ang mga bulang dapat bilhin
upang mapahingalay ang mga magulang at ang namatay na esposo. ang
piso anya ang piso'y isang linggong kaginhawahan ng aking mga anak;
isang linggong mga tawanan at mga katuwaan, ang aking inimpok sa boong
isang buwan, isang kasuutan ng aking anak na babaeng nagdadalaga
na. datapuwa't kinakailangang patayin mo ang mga apoy na ito ang
wika ng vokes na kanyang narinig sa sermon kinakailangang ikaw ay
magpakahirap. tunay nga! kinakailangan! hindi ililigtas ng iglesia
ng walang bayad ang mga pinakasisinta mong kalolowa: hindi
ipinamimigay na walang bayad ang mga bula. dapat mong bilhin ang bula,
at hindi ang pagtulog kung gabi ang iyong gagawin, kung di ang
pagpapagal. samantala ay mailalantad ng iyong anak na babae ang bahagi
nang katawang dapat ilihim sa nanonood; magpakagutom ka, sa pagka't
mahal ang halaga ng langit! tunay na tunay nga yatang hindi
pumapasok sa langit ang mga dukha!

nangagliliparan ang mga kaisipang ito sa alang-alang na pag-itang mula
sa sahig na kinalalatagan ng magaspang na banig, hanggang sa palupong
kinatatalian ng duyang pinag-uuguyan sa sanggol na lalaki. ang
paghinga nito ay maluag at payapa; manakanakang nginunguya ang laway
at may sinasabing di mawatasan: nananaginip na kumakain ang sikmurang
gutom na hindi nabusog sa ibinigay sa kanya ng mga kapatid na
matatanda.

ang mga kuliglig ay humuhuning hindi nagbabago ang tinig at isinasaliw
ang kanilang walang humpay at patupatuloy na irit sa mga patlangpatlang
na tin-is na huni ng kagaykay na nakatago sa damo o ang butiking
lumalabas sa kanyang butas upang humanap ng makakain, samantalang ang
tuko, na wala ng pinanganganibang tubig ay isinusungaw ang kanyang
ulo sa guang ng bulok na puno ng kahoy. umaatungal ng lubhang
mapanglaw ang mga aso doon sa daan, at sinasampalatayanan ng
mapamahiing nakikinig na sila ay nakakakita ng mga espiritu at ng mga
anino. datapuwa't hindi nakikita ng mga aso at ng iba pang mga hayop
ang mga pagpipighati ng mga tao, at gayon man, gaano karami ang
kanilang mga kahirapang tinitiis!

doon sa malayo sa bayan, sa isang layong may isang horas, natitira ang
ina ni basilio at ni krispin, asawa ng isang lalaking walang puso, at
samantalang ang babae nagpipilit mabuhay at ng makapag-aruga sa mga
anak, nagpapagalagala at nagsasabong naman ang lalaki. madalang na
madalang sila kung magkita, ngunit lagi ng kahapishapis ang
nangyayari pagkikita. unti-unting hinubdan ng lalaki ang kanyang asawa
ng mga hiyas upang may maipagvikio siya at ng wala nang kaanoano man
si sisa, upang magugol sa masasamang mga hinggil ng kanyang asawa,
pinagpasimulaan nitong siya ay pahirapan. mahina, palibhasa, ang loob,
malaki ang kahigtan ng puso kay sa pag-iisip, wala siyang nalalaman
kung di suminta at tumangis. sa ganang kanya ay ang kanyang asawa ang
siyang dios niya,; ang mga anak niya ay siyang kanyang mga angel. sa
pagka't talastas ng lalaki kung hanggang saan ang sa kanya ay pag-ibig
at takot, ginagawa naman niya ang katulad ng asal ng lahat ng mga
diosdiosan: sa araw-araw ay lumalala ang kanyang kalupitan, ang pagka
walang awa at ang pagkapatupatuloy ng bawa't maibigan.

ng muhang tanong sa kanya si sisa ng minsang siya ay sumipot sa bahay,
na ang mukha'y mahigit ang pagdidilim kay sa dati, tungkol sa
panukalang ipasok ng sakristan si basilio, ipinatuloy niya ang
paghahagpos ng manok, hindi siya sumagot ng oo o ayaw. hindi nangahas
si sisang ulitin ang kanyang pagtatanong; datapuwa't ang lubhang
mahigpit na kasalatan ng kanilang pamumuhay at ang hangad na ang mga
bata'y mangag-aral sa eskuelahan ng bayan ng pagbasa't pagsulat, ang
siyang sa kanya ay pumilit na ipalutoy ang panukala niya. ang kanyang
asawa ay hindi rin nagsabi ng ano man.

nang gabing yaon, ikasampo't kalahati o labing-isa ang horas, ng
numiningning na ang mga bitin sa langit na pinaliwanag ng unos,
nakaupo si sisa sa isang bangkong kahoy na pinagmamasdan ang ilang mga
sanga ng kahoy na nagniningasningas sa kalang may tatlong
batong-buhay na may mga dunggot. nakapatong sa tatlong batong ito o
tungko ang isang palayok na pinagsasaingan, at sa ibabaw ng mga
baga'y tatlong tuyong lawlaw, na ipinagbibili sa halagang tatlo ang
dalawang kuarta.

nakapangalumbaba, minamasdan ang madilawdilaw at mahinang ningas ng
kawayang pagdaka'y nagiging abo ang kanyang madaling malugnaw na baga;
malungkot na ngiti ang tumatanglaw sa kanyang mukha. nagugunita niya
ang kalugodlugod na bugtong ng palayok at ng apoy na minsan ay pinaturan
sa kanya ni krispin. ganito ang sinabi ng bata:


naupo si maitim, sinulot ni mapula.
nang malao'y kumarakara.


bata pa si sisa, at napagkikilalang ng dakong una'y siya ay maganda at
nakahahalina kung kumilos. ang kanyang mga mata, na gaya rin ng
kanyang kalolowang ibibigay niyang lahat sa kanyang mga anak, ay sakdal
ng gaganda, mahahaba ang mga pilik-mata at nakauukit kung tumingin;
mainam ang hayap ng ilong; marikit ang pagkakaanyo ng kanyang mga
labing namumutla. siya ang tinatawag ng mga tagalog na kayumanging
kaligatan, sa makatuwid baga'y kayumanggi, ngunit isang kulay na
malinis at dalisay. baga man bata pa siya ay dahil sa pighati, o dahil sa
gutom, nagpapasimula na ng paghupyak ang kanyang namumutlang mga
pisngi; ang malagong buhok na ng una'y gayak at pamuti ng kanyang
kataohan, kung kaya husay hindi sa pagpapaibiig, kung di sa pagka't
kinaugaliang husayin: ang pusod ay karaniwan at walang mga aguja at
mga peineta.

may ilang araw nang hindi siya nakakaalis sa bahay at kanyang tinatapos
tabiin ang isang gawang sa kanya ay ipinagbiling yariin sa lalong
madaling panahong abot ng kaya. sa pagkaibig niyang makakita ng
salapi, hindi nagsimba ng umagang iyon, sa pagka't maaabala siya ng
dalawang horas ang kauntian sa pagparoon ay parito sa bayan: namimilit
ang karukhaang magkasala! ng matapos ang kanyang gawa ay dinala niya sa
may-ari, datapuwa't pinangakuan siya nito sa pagbabayad.

wala siyang inisip sa boong maghapon kung di ang mga ligayang tatamuhin
niya pagdating ng gabi: kanyang nabalitaang oowi ang kanyang mga anak,
at kanyang inisip na sila ay kanyang pakaning magaling. bumili ng mga
lawlaw, pinitas sa kanyang maliit na halamanan ang lalong magagandang
kamatis, sa pagka't nalalaman niyang siyang lalong minamasarap ni
krisping pagkain, nanghingi sa kanyang kapit bahay na si pilosopo
tasio, na tumitira sa may mga limangdaang metro ang layo sa kanyang
tahanan, ng tapang baboy-ramo, at isang hita ng patong-gubat, na
pagkaing lalong minamasrap ni basilio. at puspos ng pag-asa'y isinaing
ang lalong maputing bigas, na siya rin ang kumuha sa giikan. yaon nga
naman ay isang hapunang karapatdapat sa mga kura, na kanyang handa sa
kaawaawang mga bata.

datapuwa't sa isang sawing palad na pagkakatao ay dumating ang asawa
niya't kinain ang kanin, ang tapang baboy ramo, ang hita ng pato,
limang lawlaw at ang mga kamatis. hindi umiimik si sisa, baga man ang
damdam niya ay siya ang kinakain. nang busog na ang lalaki ay naalaalang
itanong ang kanyang mga anak. napangiti si sisa, at sa kanyang
katowaa'y ipinangako sa kanyang sariling hindi siya maghahapunan ng
gabing iyon; sa pagka't hindi kasiya sa tatlo ang nalabi. itinanong ng
ama ang kanyang mga anak, at ipinalalagay niya itong higit sa siya ay
kumain.

pagkatapos ay dinampot ng lalaki ang manok at nag-akalang yumao.

 ayaw ka bang makita mo sila? ang itinanong na nangangatal; sinabi
ni matandang tasiong sila ay malalaon ng kaunti; nakababasa na si
krispin  marahil ay dalhin ni basilio ang kanyang sueldo.

ng marinig itong huling kadahilanan ng pagpigil sa kanya ay huminto,
nag-alinlangan, ngunit nagtagumpay ang kanyang mabuting angel.

 kung gayon ay itira mo sa akin ang piso! at pagkasabi ay umalis.

tumangis ng boong kapaitan si sisa; ngunit pagkaalaala sa kanyang
mga anak ay natuyo ang mga luha. muli siyang nagsaing, at inihanda ang
tatlong lawlaw na natira: bawa't isa'y magkakaroon ng isa't kalahati.

 darating silang malaki ang pagkaibig na kumain! ang iniisip
niya: malayo ang pinangagalingan at ang mga sikmurang gutom ay walang
puso.

pinakingan niyang magaling ang lahat ng ingay, masdan natin at
hinihiwatigan niya ang lalong mahinang yabag:

 malakas at maliwanag ang lakad ni basilio; marahan at hindi
nakakawangis ang kay krispin ang iniisip ng ina.

makaalawa o makaatlo ng humuni ang kalaw sa gubat, mula ng tumila ang
ulan, at gayon man ay hindi pa dumarating ang kanyang mga anak.

inilagay niya ang mga lawlaw sa loob ng palayok at ng huwag lumamig,
at lumapit sa pintuan ng dampa upang siya ay malibang ay umawit ng
marahan. mainam ang kanyang vokes, at pagka naririnig nilang siya ay
umaawit ng kundiman, nangagsisiiyak, ayawan kung bakit. ngunit ng
gabing iyon ay nangangatal ang kanyang vokes at lumalabas ng pahirapan
ang tinig.

itinigil ang kanyang pag-awit at tinitigan niya ang kadiliman. sino
ma'y walang nanggagaling sa bayan, liban na lamang sa hanging
nagpapahulog ng tubig sa malalapad na mga dahon ng mga saging.

karakaraka'y biglang nakakita ng isang asong maitim na sumipot sa harap
niya; may inaamoy ang hayop na iyon sa landas. natakot si sisa, kumuha
ng isang bato at hinagis. nagtatakbo ang asong umaatungal ng
pagkapanglawpanglaw.

hindi mapamahiin si sisa, ngunit palibhasa ay maraming totoo ang
kanyang narinig na mga sinasabi tungkol sa mga guniguni at sa mga
asong maiitim' kaya nga't nakapangyari sa kanya ang lagim. dalidaling
sinarhan ang pinto at naupo sa tabi ng ilaw. nagpapatibay ang gabi ng
mga pinaniniwalaan at pinupuspos ng panimdim ang alang-alang ng mga
malikmatang anino.

nag-akalang magdasal, tumawag sa virgen, sa dios, upang kalingain nila
ang kanyang mga anak, lalonglalo na ang kanyang bunsong si krispin. at
hindi niya sinasadya ay nalimutan niya ang dasal at napatungo ang boong
pag-iisip niya sa kanila, na ano pa at kanyang naaalaala ang mga
pagmumukha ng bawa't isa sa kanila, yaong mga mukhang sa towi na'y
ngumingiti sa kanya kung natutulog, at gayon din kung nagigising.
datapuwa't kaginsaginsa'y naramdaman niyang naninindig ang kanyang
mga buhok, nangdidilat ng mainam ang kanyang mga mata, malikmata o
katotohanan, kanyang nakikitang nakatindig si krispin sa tabi ng kalan,
doon sa lugar na karaniwang kanyang inuup-an upang makipagsalitaan sa
kanya. ngayon ay hindi nagsasabi ng ano man; tinititigan siya niyong
mga matang malalaki at ngumingiti.

 nanay! buksan ninyo! buksan ninyo, nanay! ang sabi ni basilio,
buhat sa labas.

kinilabutan si sisa at nawala ang malikmata.







basilio


bahagya pa lamang nakapapasok si basiliong gigiraygiray,
nagpatinghulog sa mga bisig ng kanyang ina.

isang di masabing panglalamig ang siyang bumalot kay sisa ng makita
niyang nag-iisang dumating si basilio. nagbantang magsalita ay hindi
lumabas ang kanyang vokes; inibig niyang yakapin ang kanyang anak ay
nawal-an siya ng lakas; hindi naman mangyaring umiyak siya.

ngunit ng makita niya ang dugong pumapaligo sa noo ng bata ay siya ay
nakasigaw niyang tinig na wari ay nagpapakilala ng pagkalagot ng isang
bagting ng puso.

 mga anak ko!

 huwag po kayong mag-ala ala ng ano man, nanay! ang isinagot ni
basilio; natira po sa kumbento po si krispin.

 sa kumbento? natira sa kumbento? buhay?

itiningala ng bata sa kanyang ina ang kanyang mga mata.

 ah! ang isinigaw, na ano pa at ang lubhang malaking pighati'y naging
lubhang malaking katowaan. si sisa'y umiyak, niyakap ang kanyang anak at
pinuspos ng halik ang may dugong noo.

 buhay si krispin! iniwan mo siya sa kumbento  at bakit may sugat
ka, anak ko? nahulog ka ba?

at siniyasat siya ng boong pag-iingat.

 ng dalhin po si krispin ng sakristan mayor ay sinabi sa aking hindi
raw ako makaaalis kung di sa ikasampong horas, at sa pagka't malalim na
ang gabi, ako ay nagtanan. sa baya'y sinigawan ako ng mga sundalo ng
qien vive, nagtatakbo ako, bumaril sila at nahilahisan ng isang bala
ang aking noo. natatakot akong mahuli at papagpupunasin ako ng kuartel,
na aboy ng palo, na gaya ng ginawa kay pablo, na hangga ngayon ay may
sakit.

 dios ko! dios ko! ang ibinulong ng inang kinikilig siya ay iyong
iniligtas!

at saka idinugtong, samantalang, humahanap ng panaling damit, tubig,
suka, at balahibong maliliit ng tagak:

 isang dali pa at napatay ka sana nila, pinatay sana nila ang aking
anak! hindi ginugunita ng mga guardia sibil ang mga ina!

 ang sasabihin ninyo'y nahulog ako sa isang kahoy; huwag po sanang
maalaman nino mang ako ay pinaghagad.

 bakit ba natira si krispin? ang itinanong ni sisa pagkatapos magawa
ang paggamot sa anak.

minasdan ni basiliong isang sandali ang kanyang ina, niyakap niya ito at
saka, untiunting sinaysay ang ukol sa dalawang onsa, gayon man ay hindi
niya sinabi ang mga pagpapahirap na ginagawa sa kanyang kapatid.

pinapaghalo ng mag-ina ang kanilang mga luha.

 ang mabait kong si krispin! pagbintangan ang mabait kong si
krispin! dahilang tayo ay dukha, at ang mga dukhang gaya natin ay dapat
magtiis ng lahat! ang ibinulong ni sisa, na tinitingnan ng mga
matang puno ng luha ang tinghoy na nauubusan ng langis.

nanatiling malaonlaon ding hindi sila nag-imikan.

 naghapunan ka na ba? hindi? may kanin at may tuyong lawlaw.

 wala akong ganang kumain; tubig, tubig lamang ang ibig ko.

 oo! ang isinagot ng ina ng boong lungkot; nalalaman ko ng hindi
mo ibig ang tuyong lawlaw; hinandaan kata ng ibang bagay; ngunit
naparito ang iyong tatay, kaawaawang anak ko!

 naparito ang tatay? ang itinanong ni basilio, at hindi kinukusa'y
siniyasat ang mukha at ang mga kamay ng kanyang ina. nakapagsikip sa
puso ni sisa ang tanong ng kanyang anak, na pagdaka'y kanyang
napag-abot ang kadahilanan, kaya't nagdumaling idinugtong:

 naparito at ipinagtanong kayo ng mainam, ibig niyang kayo ay makita;
siya ay gutom na gutom. sinabing kung kayo raw ay nananatili sa
pagpapakabait ay muli siyang makikisama sa atin.

 ah! ang isinalabat ni basilio, at sa sama, ng kanyang loob ay
iningiwi ang kanyang mga labi.

 anak ko! ang ipinagwika ni sisa.

 ipatawad po ninyo, nanay! ang muling isinagot na matigas ang
anyo hindi ba kaya lalong magaling na tayong tatlo na lamang, kayo, si
krispin at ako? ngunit kayo po'y umiiyak; ipalagay ninyong wala akong
sinabing ano man.

nagbuntong-hininga si sisa.

sinarhan ni sisa ang dampa at tinabunan ng abo ang kaunting baga sa
kalan at ng huwag mapugnaw, tulad sa ginagawa ng tao sa mga damdamin
ng kalolowa; takpan ang mga damdaming iyan ng abo ng buhay na
tinatawag na pag-wawalang-bahala, at ng huwag mapugnaw sa pakikipanayam
sa araw-araw sa ating mga kapowa.

ibinulong ni basilio ang kanyang mga dasal, at nahiga sa tabi ng
kanyang ina na nananalangin ng paluhod.

nakakaramdam ng init at lamig; pinagpilitang pumikit at ang iniisip
niya'y ang kanyang kapatid na bunso, na nag-aakalang tumulog sana ng
gabing iyon sa sinapupunan ng kanyang ina, at ngayon ay marahil umiiyak
at nangangatal ng takot sa isang sulok ng kumbento. umaalingawngaw
sa kanyang mga tainga ang mga sigaw na iyon, tulad sa pagkarinig niya
ng siya ay doroon pa sa kampanario; datapuwa't pinasimulaang pinalabo
ang kanyang isip ng pagod na naturalesa at nanaog sa kanyang mga mata
ang espiritu, ng panagimpan.

nakita niya ang isang kuartong tulugan, at doon ay may dalawang kandilang
may ningas. pinakikinggan ng kurang madilim ang pagmumukha at may
hawak na yantok ang sinasabi sa ibang wika ng sakristan mayor, na
kakilakilabot ang mga kilos. nangangatal si krispin, at
palingaplingap ang matang tumatangis sa magkabikabila, na parang may
hinahanap na tao, o isang taguan. hinarap siya ng kura at tinatanong
siyang malaki ang galit at humaginit ang yantok. ang bata ay tumakbo at
nagtago sa likuran ng sakristan; ngunit siya ay tinangnan nito at
inihanda ang kanyang katawan sa sumusubong galit ng kura; ang
kaawaawang bata ay nagpupumiglas, nagsisikad, sumisigaw, nagpapatinghiga,
gumugulong, tumitindig, tumatakas, nadudulas, nasusubasob at sinasangga
ng mga kamay ang mga hampas na sa pagka't nasusugatan ay biglang
itinatago at umaatungal. nakikita ni basiliong namimilipit si krispin,
inihahampas ang ulo sa tablang yapakan; nakikita niya at kanyang
naririnig na humahaginit ang yantok! sa laking pagngangalit ng
kanyang bunsong kapatid ay nagtindig; sira ang isip sa di maulatang
pagkakahirap ay dinaluhong ang kanyang mga verdugo, at kinagat ang kura
sa kamay. sumigaw ang kura't binitiwan ang yantok; humawak ang sakristan
mayor ng isang baston at pinalo sa ulo si krispin, natimbuang ang bata
sa pagkatulig; ng makita ng kurang siya ay may sugat ay pinagtatadyakan
si krispin; ngunit ito ay hindi na nagsasanggalang, hindi na sumisigaw:
gumugulong sa tablang parang isang bagay na hindi nakakaramdam at
nag-iiwan ng bakas na basa 

ang vokes ni sisa ang siyang sa kanya ay gumising.

 ano ang nangyayari sa iyo? bakit ka umiiyak?

 nanag-inip ako! dios! ang mariing sabi ni basilio at humilig na
basa ng pawis. panag-inip iyon; sabihin po ninyong panag-inip lamang,
nanay, iyon; panag-inip lamang!

 ano ang napang-inip mo?

 hindi sumagot ang bata. naupo upang magpahid ng luha at ng pawis.
madilim sa loob ng dampa.

 isang panag-inip! isang panag-inip! ang inuulit-ulit ni basilio sa
marahang pananalita.

 sabihin mo sa akin kung ano ang iyong pinanag-inip; hindi ako
makatulog! ang sinabi ng ina ng muling mahiga ang kanyang anak.

 ang napanag-inip ko, nanay, ani basilio ng marahan kami raw ay
namumulot ng uhay sa isang tubigang totoong maraming bulaklak, ang mga
babae'y may mga dalang bakol na puno ng mga uhay  ang mga
lalaki ay may mga dala ring bakol na puno ng uhay  at ang mga
batang lalaki ay gayon din  hindi ko na natatandaan, nanay; hindi ko
na natatandaan, nanay, ang mga iba!

hindi na nagpilit ng pagtatanong si sisa; hindi niya pinapansin ang
mga panag-inip.

 nanay, may naisip ako ngayong gabing ito, ani basilio pagkaraan ng
ilang sandaling hindi pag-imik.

 ano ang naisip mo? ang itinanong niya.

palibhasa ay mapagpakababa si sisa sa lahat ng bagay, siya ay
nagpapakababa pati sa kanyang mga anak; sa akala niya mabuti pa ang
kanilang pag-iisip kay sa kanya.

 hindi ko na ibig na magsakristan!

 bakit?

 pakinggan po ninyo, nanay, ang aking naisip. dumating po ritong galing
sa espana ang anak na lalaki ng nasirang si don rafael, na inaakala
kong kasingbait din ng kanyang ama. ang mabuti po, nanay, kunin na
ninyo bukas si krispin, singilin ninyo ang aking sueldo at sabihin
ninyong hindi na ako magsasakristan. paggaling ko ay pagdaka'y
makikipagkita ako kay don krisostomo, at ipakikiusap ko sa kanyang ako ay
tanggaping tagapagpastol ng mga vaka o ng mga kalabaw; malaki na
naman ako. makapag-aaral si krispin sa bahay ni matandang tasio, na
hindi namamalo at mabait, kahit ayaw maniwala ang kura. maaari pa bang
tayo ay mapapaghirap pa ng higit sa kalagayan natin? maniwala, po kayo,
nanay, mabait ang matanda; makailang nakita ko siya sa simbahan, pagka
sino man ay wala roon; naluluhod at nananalangin, maniwala po kayo.
nalalaman na po ninyo, nanay, hindi na ako magsasakristan: bahagya na
ang pinakikinabang at ang pinakikinabang pa'y naoowi lamang sa
kinamumulta! gayon din ang idinaraing ng lahat. magpapastol ako, at
kung aking alagaang magaling ang ipagkakatiwala sa akin, ako ay
kalulugdan ng may-ari; at marahil ay ipabayang ating gatasan ang isang
vaka, at ng makainom tayo ng gatas; ibig na ibig ni krispin ang gatas.
sino ang nakakaalam! marahil bigyan pa po kayo ng isang maliit na
guya, kung makita nila ang magaling kong pagtupad; aalagaan natin ang
guya at ating patatabaing gaya ng ating inahing manok. mangunguha ako
ng mga bungang kahoy sa gubat, at ipagbibili ko sa bayang kasama ng
mga gulay sa ating halamanan, at sa ganito ay magkakasalapi tayo.
maglalagay ako ng mga silo at ng mga balatik at ng makahuli ng
mga ibon at mga alamid, mangingisda ako sa ilog at pagka ako ay
malaki na'y mangangaso naman ako. makapangangahoy naman ako upang
maipagbili o maialay sa may-ari ng mga vaka, at sa ganya'y matotowa sa
atin. pagka makapag-aararo na ako ay aking ipakikiusap na ako ay
pagkatiwalaan ng kapirasong lupa at ng aking matamnan ng tubo o mais,
at ng hindi po kayo manahi hanggang hating gabi. magkakaroon tayo ng
damit na bagong ukol sa bawa't fiesta, kakain tayo ng karne at
malalaking isda. samantala ay mamumuhay akong may kalayaan, magkikita
tayo sa araw-araw at magsasalosalo tayo sa pagkain. at yamang sinasabi
ni matandang tasiong matalas daw totoo ang ulo ni krispin, ipadala natin
siya sa maynila at ng mag-aral; siya ay paggugugulan ng bunga ng
aking pawis; hindi ba, nanay?

 ano ang aking wiwikain kung di oo? ang isinagot ni sisa niyakap ang
kanyang anak.

nahiwatigan ni sisang hindi na ibinibilang ng anak sa hinaharap na
panahon, ang kanyang ama, at ito ang nagpatulo ng mga luha niya sa
pagtangis na di umiimik.

nagpatuloy si basilio ng pagsasaysay ng kanyang mga binabanta sa
hinaharap na panahon, taglay iyang ganap na pag-asa ng kabataang walang
nakikita kung di ang hinahangad. walang sinasabi si sisa kung di oo
sa lahat, sa kanyang akala'y ang lahat ay magaling. untiunting nanaog
ang pagkahimbing sa pagal na mga bubong ng mata ng bata, at ngayon ay
binuksan ng ole-lukoie, na sinasabi ni anderson, at isinukob sa ibabaw
niya ang magandang payong na puspos ng masasayang pintura.

ang akala niya ay siya ay pastol ng kasama ng kanyang bunsong kapatid;
nangunguha sila ng bayabas, ng alpay at ng iba pang mga paroparo
sa kaliksihan; pumapasok sila sa mga yungib at nakikita nilang
numiningning ang mga pader; naliligo sila sa mga bukal, at ang mga
buhangin ay alabok na ginto at ang mga bato'y tulad sa mga bato ng
korona ng virgen. sila ay inaawitan ng mga maliliit na isda at
nangagtatawanan; iniyuyukayok sa kanila ng mga kahoy ang kanilang
mga sangang humihitik sa mga salapi at sa mga bunga. nakita niya
ng matapos ang isang kampanang nakabitin sa isang kahoy, at isang
mahabang lubid upang tugtugin: sa lubid ay may nakataling isang vaka,
na may isang pugad sa gitna ng dalawang sungay, at si krispin ay nasa
loob ng kampana at iba pa. at nagpatuloy sa gayong pananaginip.

ngunit ang inang hindi gaya niyang musmos at hindi nagtatakbo sa loob
ng isang horas ay hindi tumutulog.






mga kalolowang naghihirap


magkakaroon na ng ikapitong horas ng umaga ng matapos ni fr. salvi
ang kanyang katapusang misa: ginawa niya ang tatlong misa sa loob ng
isang oras.

 may sakit ang pari anang madadasaling mga babae; hindi gaya ng
dating mainam at mahinhin ang kanyang kilos.

naghubad ng kanyang mga suot na di umiimik, hindi tumitingin sa
kanino man, hindi bumabati ng kahit ano.

 mag-ingat! anang bulungbulungan ng mga sakristan; lumulubha
ang sama ng ulo! uulan ang mga multa, at ang lahat ng ito ay pawang
kasalanan ng dalawang magkapatid!

umalis ang kura sa sakristia upang tumungo sa kumbento; sa silong
nito ay nangakaupo sa bangko ang pito o walong mga babae at isang
lalaking nagpapalakadlakad ng paroon ay parito. nang makita nilang
dumarating ang kura ay nangagtindigan; nagpauna sa pagsalubong ang
isang babae upang hagkan ang kanyang kamay; ngunit gumamit ang kura
ng isang anyong kayamutan, kaya't napahinto ang babae sa kalagitnaan
ng kanyang paglakad.

 nawalan yata ng sikapat si kuriput? ang mariing sabi ng babae sa
salitang patuya, na nasaktan sa gayong pagka tanggap. huwag pahagkan sa
kanya ang kama'y, sa gayong siya ay keladora ng hermandad, gayong
siya ay si hermana rufa! napakalabis namang totoo ang gayong gawa.

 hindi umupo ngayong umaga sa konfesonario! ang idinugtong ni
hermana sipa, isang matandang babaeng wala ng ngipin; ibig ko sanang
mangumpisal at ng makapakinabang at ng magkamit ng nga
indulgenkia.

 kung gayon ay kinahahabagan ko kayo! ang sagot ng isang babaeng bata
pa at man ay pagmumukhang tanga; nagkamit ako ngayong umaga ng tatlong
indulgenkia plenaria na aking ipinatungkol sa kalolowa ng aking asawa.

 masamang gawa, hermana juana! ang sabi ng nasaktan ang loob na si
rufa. sukat na ang isang indulgenkia plenaria upang mahango siya sa
purgatorio; hindi dapat ninyong sayangin ang mga santa indulgenkia;
tumulad kayo sa akin.

 lalong magaling ang lalong marami: ang sabi ko! ang sagot ng walang
malay na si hermana juana, kasabay ang ngiti.

hindi agad sumagot si hermana rufa: nanghingi muna ng isang hitso,
nginanga, minasdan ang nagkakabilog na sa kanya ay nakikinig ng di
kawasa, lumura sa isang tabi, at nagpasimula, samantalang ngumangata
ng tabako:

 hindi ko sinasayang kahit isang santong araw! nagkamit na ako, buhat
ng ako ay mapanig sa hermandad, ng apat na raa't limampo't pitong mga
indulgenkia plenaria, pitong daa't anim na pong libo, limang daa't siyam
na po't walong taong mga indulgenkia. aking itinatala ang lahat ng
aking mga kinakamtan, sa pagka't ang ibig ko ay malinis na salitaan;
ayaw akong mangdaya, at hindi ko rin ibig na ako ay dayain.

tumigil ng pananalita si rufa at ipinatuloy ang pagnguya; minamasdan
siya, ng boong pagtataka ng mga babae; ngunit huminto sa
pagpaparoon ay parito ang lalaki, at nagsalita kay rufa ng may anyong
pagpapawalang halaga.

 datapuwa't nakahigit ako sa inyo, hermana rufa, ng taong ito lamang
sa mga kinamtan ko, ng apat na indulgenkia plenaria at sangdaang taon
pa; gayong hindi lubhang nagdarasal ako ng taong ito.

 higit kay sa akin? mahigit na anim na raa't walompo't siyam na
plenaria, siyam na raa't siyam na po't apat na libo walong daa't
limampo't anim na taon? ang ulit ni hermana rufang wari ay masama ng
kaunti ang loob.

 gayon nga, walong plenaria at sangdaa't labing limang taon ang aking
kahigitan, at ito ay sa iilang buwan lamang ang inulit ng lalaking sa
liig ay may sabit na mga eskapulario at mga kintas na puno ng libag.

 hindi dapat pagtakhan ani rufang napatalo na; kayo po ang maestro
at ang puno sa lalawigan!

ngumingiti ang lalaking lumaki ang loob.

 hindi nga dapat ipagtakang ako ay makahigit sa inyo ng pagkakamit;
halos masasabi kong kahit natutulog ay nagkakamit ako ng mga
indulgenkia.

 at ano po ba ang ginagawa ninyo sa mga indulgenkiang iyan? ang
tanong na sabaysabay ng apat o limang vokes.

 psh! ang sagot ng lalaking umanyo ng labis na pagpapawalang
halaga; aking isinasabog sa magkabikabila!

 datapuwa't sa bagay ngang iyan hindi ko mangyayaring kayo ay purihin,
maestro ang itinutol ni rufa, kayo ay pasasa purgatorio, dahil sa
inyong pagsasayang ng mga indulgenkia. nalalaman na po ninyong
pinagdurusahan ng apat na pong araw sa apoy ang bawa't isang salitang
walang kabuluhan, ayon sa kura; anim na pong araw sa bawa't isang
dangkal na sinulid; dalawampo, bawa't isang patak na tubig. kayo ay
pasasa purgatorio!

 malalaman ko na kung paano ang paglabas ko roon! ang sagot ni
hermano pedro, taglay ang dakilang pananampalataya. lubhang marami ang
mga kalolowang hinango ko sa apoy! lubhang marami ang ginawa kong
mga santo! at bukod sa rito ay in artikulo mortis sa horas ng
kamatayan ay makapagkakamit pa ako, kung aking ibigin, ng pitong mga
plenaria, at naghihingalo na'y makapagliligtas pa ako sa mga iba!

at pagkasalita ng gayon ay lumayong taglay ang malaking pagmamataas.

 gayon man ay dapat ninyong gawin ang katulad ng aking gawa, na di ako
nagsasayang kahit isang araw, at magaling na bilang ang aking ginagawa.
hindi ko ibig ang magdaya, at ayaw naman akong maraya nino man.

 at paano po, ba ang gawa ninyo? ang tanong ni juana.

 dapat nga po ninyong tularan ang ginagawa ko. sa halimbawa: ipalagay
po ninyong nagkamit ako ng isang taong mga indulgenkia: itinatala ko
sa aking kuaderno at aking sinasabi: maluwalhating amang poong santo
domingo, pakitingnan po ninyo kung sa purgatorio'y may nagkakailangan
ng isang taong ganap na walang labis kulang kahit isang
araw. naglalaro ako ng kara-y-krus; kung lumabas na kara ay wala;
mayroon kung lumabas na krus. ngayon ay ipalagay nating lumabas ng
krus, pagkagayon ay isinusulat ko: nasingil na; lumabas na kara?
pagkagayon ay iniingatan ko ang indulgenkia, at sa ganitong paraan ay
pinagbubukodbukod ko ng tigsasangdaaag taong itinatala kong magaling.
sayang na sayang at hindi magawa sa mga indulgenkia ang kawangis ng
ginagawa sa salapi: ibibigay kong patubuan: makapagliligtas ng lalong
maraming mga kalolowa. maniwala kayo sa akin, gawin ninyo ang aking
ginagawa.

 kung gayon ay lalong magaling ang aking ginagawa! ang sagot ni
hermana sipa.

 ano? lalong magaling? ang tanong ni rufang nagtataka. hindi
mangyayari! sa ginagawa ko ay wala ng gagaling pa!

 makinig po kayong sandali at paniniwalaan ninyo ang aking sabi,
hermana! ang sagot ni hermana sipang matabang ang pananalita.

 tingnan! tingnan! pakinggan natin! ang sinabi ng mga iba.

pagkatapos na makaubo ng boong pagpapahalaga'y nagsalita ang matandang
babae ng ganitong anyo:

 magaling na totoo ang inyong pagkatalastas, na kung dasalin ang
bendita-sea tu puresa, at ang senor-mio jesu kristo, padre
dulkisimo-por el goso, nagkakamit ng sampong taong indulgenkia sa
bawa't letra

 dalawampo! hindi! kulang! lima! ang sabi ng ilang mga vokes.

 hindi kailangan ang lumabis o kumulang ng isa! ngayon: pagka
nakababasag ang aking isang alilang lalaki o isang alilang babae ng
isang pinggan, vaso o tasa, at iba pa, ipinapupulot ko ang lahat ng
mga piraso, at sa bawa't isa, kahit sa lalong kaliitliitan,
pinapagdarasal ko siya ng bendita-sea-tu-puresa at ng senor-mio-jesu
kristo padre dulkisimo por el goso, at ipinatutungkol ko sa mga
kalolowa ang mga indulgenkiang kinakamtan ko. nalalaman ng lahat ng
taga bahay ko ang bagay na ito, tangi lamang na hindi ang mga pusa.

 ngunit ang mga alilang babae ang siyang nagkakamit ng mga
indulgenkiang iyan, at hindi kayo, hermana sipa ang itinutol ni rufa.

 at sinong magbabayad ng aking mga tasa at ng aking mga pinggan?
natotowa ang mga alilang babae sa gayong paraang pagbabayad, at ako ay
gayon din; sila ay hindi ko pinapalo; tinutuktukan ko lamang o
kinukurot.

 gagayahin ko! gayon din ang aking gagawin! at ako man! ang
sabihan ng mga babae.

 datapuwa't kung ang pinggan ay nagkakadalawa o nagkakatatatlong
piraso lamang? kakaunti ang inyong kakamtan! ang ipinaunawa pa ng
maulit na si rufa.

 itulot po ninyong ipagtanong ko sa inyo ang isang pinag-aalinlanganan
ko ang sinabi ng totoong kakimian ng bata pang si juana. kayo po
mga ginoong babae ang nakakaalam na magaling ng mga bagay na itong
tungkol sa langit, purgatorio at infierno,. ipinahahayag kong ako ay
mangmang.

 sabihin ninyo.

 madalas na aking nakikita sa mga pagsisiyam novena at sa mga iba
pang mga libro ang ganitong mga bilin: tatlong amanamin, tatlong
abaginoong maria at tatlong gloria patri

 at ngayon?.

 at ngayon ay ibig kong maalaman kung paano ang gagawing pagdarasal: o
tatlong amanaming sunod-sunod, tatlong abaginoong mariang sunod-sunod;
o makaatlong isang amanamin, isang abaginoong maria at isang gloria
patri?

 gayo nga ang marapat, makaitlong isang amanamin.

 ipatawad ninyo, hermana sipa! ang isinalabat ni rufa: dapat dasaling
gaya ng ganitong paraan: hindi dapat ilahok ang mga lalaki sa mga
babae: ang mga amanamin ay mga lalaki, mga babae ang mga abaginoong
maria, at ang mga gloria ang mga anak.

 ee! ipatawad ninyo, hermana rufa; amanamin, abaginoong-maria at
gloria ay katulad ng kanin, ulam at patis, isang subo sa mga santo 

 nagkakamali kayo! tingnan na po lamang ninyo, kayong nagdarasal ng
paganyan ay hindi nasusunduan kailan man ang inyong hinihingi!

 at kayong nagdarasal ng paganya'y hindi kayo nakakakuha ng ano man
sa inyong mga pagsisiyam! ang muling isinagot ng matandang sipa.

 sino? ang wika ni rufang tumindig hindi pa nalalaong nawalan ako
ng isang biik, nagdasal ako kay san antonio ay aking nakita, at sa
katunaya'y naipagbili ko sa halagang magaling, aba!

 siya nga ba? kaya pala sinasabi ng inyong kapit-bahay na babaeng
inyo raw ipinagbili ang isang biik niya!

 sino? ang walang hiya! ako ba'y gaya ninyo ?

nakailangang mamagitna ang maestro upang sila ay payapain: sino man ay
wala ng nakagunita ng mga amanamin, walang pinag-uusapan kung di mga
baboy na lamang.

 aba! aba! huwag kayong mag-away dahil sa isang biik lamang!
binibigyan tayo ng mga santong kasulatan ng halimbawa; hindi
kinagalitan ng mga hereje at ng mga protestante ang ating
panginoong jesukristo na nagtapon sa tubig ng isang kawang mga baboy
na kanilang pag-aari, at tayong mga binyagan, at bukod sa roon ay mga
hermano ng santisimo rosario pa, tayo ay mangag-aaway dahil sa isang
biik lamang? anong sasabihin sa atin ng ating mga kapangagaw na mga
hermano terkero?

hindi nangagsi-imik ang lahat ng mga babae at kanilang tinatakhan ang
malalim na karunungan ng maestro, at kanilang pinanganganiban ang
masasabi ng mga hermano terkero. nasiyahan ang maestro sa gayong
pagsunod, nagbago ng anyo ng pananalita, at nagpatuloy:

 hindi malalao't ipatatawag tayo ng kura. kinakailangang sabihin
natin sa kanya kung sino ang ibig nating magsermon sa tatlong sinabi
niya sa atin kahapon: o si pari damaso, o si pari martin o kung ang
koadjutor. hindi ko maalaman kung humirang na ang mga terkero;
kinakailangang magpasiya.

 ang koadjutor ang ibinulong ni juanang kimingkimi.

 hm! hindi marunong magsermon ang koadjutor! ang wika ni
sipa; mabuti pa si pari martin.

 si pari martin? ang mariing tanong ng isang babae, na anyong
nagpapawalang halaga; siya ay walang vokes; mabuti si pari damaso.

 iyan, iyan nga! ang saysay ni rufa. si pari damaso ang tunay na
marunong magsermon, katulad siya ng isang komediante; iyan!

 datapuwa't hindi natin maunawa ang kanyang sinasabi! ang ibinulong
ni juana.

 sa pagka't totoong malalim! ngunit magsermon na lamang siyang
magaling.

nang gayon ay siyang pagdating ni sisang may sunong na bakol,
nag-magandang araw sa mga babae at pumanhik sa hagdanan.

 pumapanhik iyon! pumanhik naman tayo! ang sinabi nila.

nararamdaman ni sisang tumitibok ng boong lakas ang kanyang puso,
samantalang pumapanhik siya sa hagdanan; hindi pa niya nalalaman kung
ano ang kanyang sasabihin sa pari upang mapahupa ang galit, at kung ano
ang mga katuwirang kanyang isasaysay upang maipagsanggalang ang kanyang
anak. nang umagang iyon, pagsilang ng mga unang sinag ng liwayway,
nanaog siya sa kanyang halamanan upang putihin ang lalong magagandang
gulay, na kanyang inilagay sa kanyang bakulang sinapnan ng dahong
saging at mga bulaklak. nanguha siya sa tabing ilog ng pako, na
talastas niyang naiibigan ng kurang kaning ensalada. nagbihis ng
lalong magagaling niyang damit, sinunong ang bakol at napasabayang hindi
ginising muna ang kanyang anak.

nagpapakarahan siya ng boong kaya upang huwag umingay, unti-unting
siya ay pumanhik, at nakikinig siya ng mainam at nagbabaka-sakaling
marinig niya ang isang vokes na kilala, vokes na sariwa vokes bata.

ngunit hindi niya narinig ang sino man at sino man ay hindi niya
nasumpungan, kaya't napatungo siya sa kokina.

diya'y minasdan niya ang lahat ng mga sulok; malamig ang
pagkakatanggap sa kanya ng mga alila at ng mga sakritan. bahagya na
siya sinagot sa bati niya sa kanila.

 saan ko mailalagay ang mga gulay na ito? ang itinanong na hindi
nagpakita ng hinanakit.

 diyan! sa alin mang lugar. ang sagot ng kokinero, na bahagya na
sinulyap ang mga gulay na iyon, na ang kanyang ginagawa ang siyang
totoong pinakikialaman: siya ay naghihimulmol ng isang kapon.

isinalansang mahusay ni sisa sa ibabaw ng mesa ang mga talong, ang
mga amargoso, ang mga patola, ang sarsalida at ang mga murang
murang mga talbos ng pako. pagkatapos ay inilagay ang mga bulaklak sa
ibabaw, ngumiti ng bahagya at tumanong sa isang alila, na sa tingin
niya'y lalong magaling kausapin kay sa kokinero.

 maaari bang makausap ko ang pari?

 may sakit ang sagot na marahan ng alila.

 at si krispin? nalalaman po ba ninyo kung na sa sakristia.

tiningnan siya ng alilang nagtataka.

 si krispin? ang tanong na pinapagkunot ang mga kilay. wala ba sa
inyong bahay? ibig ba ninyong itanggi?

 nasabahay si basilio, ngunit natira rito si krispin ang itinutol ni
sisa; ibig ko siyang makita.

 aba! anang alila; natira nga rito; ngunit pagkatapos 
pagkatapos ay nagtanan, pagkapagnakaw ng maraming bagay. pinaparoon ako
ng kura sa kuartel pagka umagang umaga ngayon, upang ipagbigay sabi sa
guardia sibil. marahil sila ay naparoon na sa inyong bahay upang hanapin
ang mga bata.

tinakpan ni sisa ang mga tainga, binuksan ang bibig, ngunit
nawalang kabuluhan ang paggalaw ng kanyang mga labi: walang lumabas na
ano mang tini!

 tingnan na nga ninyo ang inyong mga anak! ang idinugtong ng
kokinero. napagkikilalang kayo ay mapagtapat na asawa; nagsilabas ang
mga anak na gaya rin ng kanilang ama! at mag-ingat kayo't ang maliit
ay lalampas pa sa ama!

nanambitan si sisa ng boong kapaitan, at nagpakaupo sa isang bangko.

 huwag kayong manangis dito! ang isinigaw sa kanya ng
kokinero: hindi ba ninyo alam na may sakit ang pari? doon kayo
manangis sa lansangan.

nanaog sa hagdanan ang abang babaeng halos ipinagtutulakan, samantalang
nagbubulungbulungan ang mga manang at pinagbabalakbalak nila ang
tungkol sa sakit ng kura.

tinakpan ng panyo ng kulang palad na ina ang kanyang mukha at pinigil
ang pag-iyak.

pagdating niya sa daan, sa pag-aalinlanga'y nagpalingaplingap sa
magkabikabila; pagkatapos, tila mandin may pinaksa na siyang gagawin,
kaya't matulin siyang lumayo.







mga kinasapitan ng isang maestro sa eskuela



karaniwang tao ay haling ang isipan
at sa pagka't sila ay nagbabayad mandin,
karampatang sila ay pag-salitang hangal
ng upang matowa sa ga-yong pagbagay.

lope de vega.



natutulog ng tahimik, na taglay iyang pagpapaimbabaw ng mga
elemento, ang dagatang nalilibot ng kanyang mga kabundukan, na
ano pa at tila mandin hindi siya nakialam sa malakas na unos ng gabing
nagdaan. sa mga unang sinag ng liwanag na pumupukaw sa tubig nang mga
nagkintabkintab na mga lamang-dagat, naaaninagnagan sa malayo, halos sa
wakas ng abot ng tanaw, ang abo-abong mga anino: yao'y ang mga
bangka ng mga mangingisdang nagliligpit ng kanilang lambat; mga
kasko at mga paraw na nangaglaladlad ng kanilang mga layag.

pinagmamasdan ang tubig ng dalawang taong kapuwa pawang luksa, ang
pananamit mula sa isang mataas na kinalalagyan: si ibarra ang isa sa
kanila, at ang isa'y isang binatang mapagpakumbaba ang anyo at mapanglaw
ang pagmumukha.

 dito nga ang sabi nitong huli dito iniabsang ang bangkay ng
inyong ama. dito kami ng teniente guevara at ako ipinagsama ng
tagapaglibing!

pinisil ni ibarra ng boong pag-ibig ang kamay ng binata.

 wala po kayong sukat kilanlin sa aking utang na loob! ang muling
sinabi nito. marami pong totoo ang utang na loob ko sa inyong ama, at
ang tanging ginawa ko ay ang makipaglibing sa kanya. ako ay naparitong
wala akong kakilala sino man, walang taglay na ano mang sulat upang may
magtangkilik sa akin, salat sa karapatan, walang kayamanang gaya rin
ngayon. iniwan ng aking hinalinhan ang eskuela upang maghanap buhay sa
pagbibili ng tabako inampon ako ng inyong ama, inihanap ako ng isang
bahay at binigyan ako ng lahat kong kinakailangan sa ikasusulong ng
pagtuturo; siya ay napapasa eskuela at namamahagi sa mga batang
mahihirap at mapagsakit sa pag-aaral ng ilang mga kuadro; sila ay
binibigyan niya ng mga libro't mga papel. datapuwa't ito ay hindi
nalaon, kawangis din ng lahat ng bagay na magaling!

nagpugay si ibarra't anaki'y nanalanging mahabang horas. hinarap
pagkatapos ang kanyang kasama at sa kanya ay sinabi:

 sinasabi po ninyong sinasaklolohan ng aking ama ang mga batang
dukha, at ngayon po?

 ngayon ay ginagawa nila ang boong kaya, at sumusulat sila kailan man
at makasusulat, ang isinagot ng binata.

 at ang dahil?

 ang dahil ay ang kanilang gulanit na mga baro at nangahihiyang mga
mata.

hindi umimik si ibarra.

 ilan ba ang inyong mga batang tinuturuan ngayon? ang tanong na
wari ay may hangad na makatalos.

 mahigit pong dalawang daan sa talaan, at dalawampo at lima ang
pumapasok!

 bakit nagkakaganyan?

mapanglaw na ngumiti ang maestro sa eskuela.

kung sabihin ko po sa inyo ang mga kadahilana'y kailangang magsalita
ako ng isang mahaba at nakayayamot na kasaysayan ang sinabi niya.

 huwag po ninyong ipalagay na ang tanong ko ay dahil sa isang hangad na
walang katuturan ang muling sinabi ni ibarra ng boong kataimtiman, na
kanyang minamasdan ang malayong abot ng tanaw. lalong mabuti ang aking
mapaglining, at sa akala ko ay kung aking ipatuloy ang layon ng aking
ama ay lalong magaling kay sa siya ay tangisan, lalo pa mandin kay sa
siya ay ipanghiganti. ang libingan niya ay ang mahal na naturalesa, at
ang bayan at isang sakerdote ang siyang kanyang mga kaaway: pinatatawad
ko ang bayan sa kanyang kamangmangan, at iginagalang ko ang sakerdote
dahil sa kanyang katungkulan at sa pagka't ibig kong igalang ang
religiong siyang nagturo sa mga namamayan. ibig kong gawing patnubay
ang panukala ng sa aki'y nagbigay buhay, at dahil dito ay ibig ko sanang
maunawa ang mga nakahahadlang dito sa pagtuturo.

at kayong nakakakita ng kasam-an, ano't hindi ninyo
pinag-isip na bigyang kagamutan? imp. de m fernandes, pas 447, sta.
krus.

 pakapupurihin at di po kayo kalilimutan ng bayan kung inyong
papangyarihin ang magagandang mga panukala ng inyong nasirang
ama! anang maestro. ibig po ba ninyong mapagkilala kung ano ang mga
hadlang na natatalisod ng pagtuturo? kung gayon ay tantin ninyong kailan
ma'y hindi mangyayari ang pagtuturong iyan sa mga kalagayan ngayon
kung walang isang makapangyarihang tulong; unauna'y kahit magkaroon,
ito ay sinisira ng kakulangan ng mga sukat na magamit at ng maraming
panirang maling kaisipan. sinasabing sa alemania'y nag-aaral daw sa
eskuela ng bayan sa loob ng walong taon ang anak ng tagabukid; sino
ang makakaibig ditong gumamit ng kalahati man lamang ng panahong iyan
sa gayong lubhang babahagya ang inaaning mga bunga? nangagsisibasa,
nangagsisisulat at kanilang isinasaulo ang malalaking bahagi at ng
madalas pang isinasaulo ang mga boong librong wikang kastila, na hindi
nawawatasan ang isa man lamang salita ng mga librong iyon? ano ang
pinakikinabang sa eskuela ng anak ng ating mga tagabukid?

 at kayong nakakakita ng kasam-an, ano't hindi ninyo pinag-isip na
bigyang kagamutan?

 ay! ang isinagot na iginagalaw ng boong kalungkutan ang
ulo: hindi lamang nakikibuno ang isang abang maestro sa mga maling
kaisipan, kung di naman sa mga tanging lakas na makapangyarihan. ang
unang kinakailanga'y magkaroon ng eskuelahan, isang bahay, at hindi
gaya ngayong doon ako nagtuturo sa tabi ng kokhe ng pari kura, sa
silong ng kumbento. doon ay ang mga batang talagang maibiging bumasa
ng malakas, nakaliligalig nga naman sa pari, na kung minsan ay nananaog
na may dalang galit, lalonglalo na kung sumasakit ang ulo, sinisigawan
ang mga bata at madalas na ako ay linalait. inyong natatalastas na sa
ganya'y hindi maaaring makapagturo at makapag-aral; hindi iginagalang
ng bata ang maestro, mula sa sandaling nakikitang linalapastangan at
hindi siya pinagbibigyang katuwiran. upang pakinggan ang maestro, ng
hindi pag-alinlanganan ang kanyang kapangyarihan, nagkakailangang
siya ay kaalang-alanganan, magkaroon ng dangal, magtaglay ng lakas
dahil sa pagpipitagan sa kanya, magkaroon ng kalayaang tangi, at
ipahintulot po ninyong sa inyo'y ipahayag ang mga malulungkot na
nangyayari. inakala kong magbagong palakad ay ako ay pinagtawanan. upang
mabigyang kagamutan ang kasamaang sa inyo'y sinasabi ko, aking
minagaling na magturo ng wikang kastila sa mga bata, sa pagka't bukod
sa ipinag-uutos ng gobyerno, inakala ko namang ito ay isang kagalingan
ng lahat. ginamit ko ang paraang lalong magaang, na mga salita at
mga pangalan, na ano pa at hindi ko isinangkap ang mga dakilang
palatuntunan, at ang talaga ko ay saka ko na ituro ang gramatika, pagka
nakauunawa na sila ng wikang kastila.

nang makaraan ang ilang linggo'y halos nawawatasan na ako ng lalong
matatalas ang isip at sila ay nakapag-uugnay-ugnay na ng ilang mga
salita.

huminto ang maestro at tila nag-aalinlangan; pagkatapos, tila mandin
minagaling niya ang sabihing lahat, kaya't nagpatuloy:

 hindi ko dapat ikahiya ang pagsasaysay ng mga kaapihang aking
tinitiis, sino mang malagay sa kinalalagyan ko ay gayon din marahil ang
uugaliin. ayon sa sinabi ko, ang pasimula'y magaling; datapowa't ng
makaraan ang ilang araw, ipinatawag ako sa sakristan mayor ni pari
damaso, na siyang kura ng panahong iyon. palibhasa ay talastas ko ang
kanyang asal at nanganganib akong siya ay papaghintay-hintayin,
pagdaka'y nanhik ako at nagbigay sa kanya ng magandang araw sa wikang
kastila. ang kura, na ang boong pinakabati ay ang paglalahad sa akin ng
kamay upang aking hagkan, pagdaka'y iniurong ito at hindi ako sinagot,
at ang ginawa'y ang magpasimula ng paghalakhak ng halakhak-libak.
napatanga ako; nahaharap ang sakristan mayor. sa sandaling iyon ay wala
akong maalamang sabihin; natigagal ako ng pagtitig sa kanya; datapuwa't
siya ay nagpatuloy ng pagtatawa. ako ay nayayamot na, at nakikinikinita
kong ako ay makagagawa ng isang di marapat; sa pagka't hindi nga
nangagkakalaban ang maging mabuting kristiano at ang matutong magmahal
ng sariling karangalan. tatanungin ko na sana siya, ng di
kaginsaginsa'y inihalili sa tawa ang pag-alimura, at nagsabi sa akin
ng patuya: buenos dias pala, ha? buenos dias! nakakatawa ka!
marunong ka ng magwikang kastila pala! at ipinatuloy ang kanyang
pagtatawa.

hindi napigil ni ibarra ang isang ngiti.

 kayo po'y nagtatawa ang muling sinabi ng maestro na nagtatawa rin
naman: ang masasabi ko po sa inyo'y hindi ako makatawa ng mangyari sa
akin ang bagay na iyon. nakatindig ako; naramdaman kong umaakyat sa
aking ulo ang dugo at isang kidlat ang nagpapadilim sa aking isip.
nakita kong malayo ang kura, totoong malayo; lumapit ako't upang tumutol
sa kanya, na di ko maalaman kung ano ang sa kanya ay aking sasabihin.
namagitna ang sakristan mayor, nagtinig ang kura at sinabi sa akin sa
wikang tagalog na nagagalit: huwag mong paggamitan ako ng hiram na
mga damit; magkasiya ka na lamang sa pagsasalita ng iyong sariling
wika, at huwag mong sirain ang wikang kastilang hindi ukol sa inyo.
nakikilala mo ba si maestrong kiruela? unawain mong si kiruela'y isang
maestrong hindi marunong bumasa'y naglalagay ng eskuelahan. inakala
kong siya ay pigilin, ngunit nasok siya sa kanyang kuarto at biglang
isinara ng boong lakas ang pinto. ano ang aking magagawa akong bahagya
na magkasiya sa akin ang aking sueldo, na upang masingil ko ang
sueldong ito ay aking kinakailangan ang visto bueno ng kura at
maglakbay ako sa kabekera pangulong bayan ng lalawigan; ano ang
magagawa kong laban sa kanya, na siyang pangulong puno ng kalolowa,
ng pamamayan at ng pamumuhay sa isang bayan, linalampihan ng kanyang
kapisanan, kinatatakutan ng gobyerno, mayaman, makapangyarihan,
pinagtatanungan, pinakikinggan, pinaniniwalaan at linilingap ng
lahat? kung inaalimura ako ay dapat akong huwag umimik; kung tumutol
ako ay palalayasin ako sa aking pinaghahanapang-buhay at magpakailan man ay
mawawala na sa akin ang katungkulan ko, datapuwa't hindi dahil sa
pagkakagayon ko ay mapapakagaling ang pagtuturo, kung di baligtad,
makikikampi ang lahat sa kura, karirimariman ako at ako ay tatawaging
hambog, palalo, mapagmataas, masamang kristiano, masama, ang turo ng
magulang, at kung magkabihira pa'y sasabihing kaaway ako ng kastila at
filibustero. hindi hinahanap sa maestro sa eskuela ang marunong at
masipag magturo; ang hinihingi lamang sa kanya ay ang matutong magtiis,
magpakaalimura, huwag kumilos, at, patawarin nawa, ako ng dios kung
aking itinakil ang aking konkienkia at pag-iisip! datapuwa't
ipinanganak ako sa lupaing ito, kinakailangan kong mabuhay, may isang
ina ako, kaya't nakikisang-ayon na lamang ako sa aking kapalaran, tulad
sa bangkay na kinakaladkad ng alon.

 at dahil po ba sa hadlang na ito ay nanglupaypay na kayo magpakailan
man?

 kung ako nga disin ay nagpakadala! ang isinagot; hanggang doon na
lamang sana sa mga nangyaring iyon ang dinating kong mga kasaliwaang
palad! tunay nga't mula, niyao'y totoong kinasusutan ko na ang aking
katungkulan; nag-isip akong kumita ng ibang hanap-buhay na gaya ng
aking hinalinhan, sa pagka't isang pahirap ang gawa, pagka ginaganap
ng masama sa loob at nakapagpapaalaala sa akin ang eskuelahan sa
araw-araw ng aking pagkaalimura, na siyang nagiging dahil ng aking
pag-langap ng totoong kapaitpaitang mga pagpipighati sa mahahabang
horas. ngunit ano ang aking gagawin? hindi ko mangyaring masabi ang
katotohanan sa aking ina; kinakailangang kong sabihing nakapagbibigay
ligaya ngayon sa akin ang kanyang tatlong taong mga pagpapakahirap
upang ako ay magkaroon ng ganitong katungkulan; kinakailangang
papaniwalain ko siyang ang hanap-buhay ko ay totoong nakapagbibigay
dangal; na ang pagpapakapagod ko ay kawiliwili; nasasabugan ng mga
bulaklak ang landas; na walang nagiging bunga ang aking pagtupad ng
mga katungkulan kung di ang pagkakaroon ng mga kaibigan; na ako ay
iginagalang ng bayan at pinupuspos ng mga paglingap; sa pagka't
kung hindi gayon ang aking gawin, bukod sa ako ay na sa kasawiang palad
na'y papagdadalamhatiin ko pa ang iba, bagay na bakit wala na akong
kapakinabangan ay ipagkakasala ko pa. nananatili nga ako sa aking
kalagayan at hindi ko minagaling na ako ay manglupaypay: binanta kong
makilaban sa masamang palad.

tumigil na sandali ang maestro, at saka nagpatuloy:

 mula ng ako ay maalimura ng gayong pagkagaspang-gaspang, sinulit ko
ang aking sarili, at nakita kong tunay nga namang napakahangal ako.
pinag-aralan ko araw-gabi ang wikang kastila, at ang lahat ng mga
nauukol sa aking katungkulan; pinahihiram ako ng mga libro ng
matandang pilosopo, binabasa ko ang lahat ng aking nasusumpong, at
sinisiyasat ko ang lahat ng aking binabasa. dahil sa mga bagong
kaisipang nasunduan ko sa isa't isa ay nagbago ang aking palakad ng
bait, at aking nakita ang maraming bagay na iba ang anyo kay sa
pagkatingin ko ng una. nakita kong mga kamalian ang mga dating ang
boong akala ko ay mga katotohanan, at nakita kong pawang mga
katotohanan ang mga ipinalalagay ko ng unang mga kamalian. ang mga
pamamalo, sa halimbawa, na buhat sa kaunaunahang mula'y siyang sagisag
ng mga eskuelahan, at ang isip ko ng una'y siyang tanging paraang
lalong malakas sa pagkatuto, binihasa tayo sa ganyang ang
paniniwala, aking napagwari ng matapos, na di lamang hindi
nakatutulong ng pagsulong ng bata sa pag-aaral, kung di bagkos pang
nakasisira sa kanya ng di ano lamang. napagkilala kong maliwanag na
hindi nga mangyayaring makapag-isip kung na sa mga mata ang palmeta
o ang mga pamalo; ang takot at ang pangingilabot ay nakagugulo ng
bait kanino man, bukod sa ang panimdim ng bata, palibhasa ay lalong
gising ay lalo namang madaling kalimbagan ng ano man. at sa pagka't
ng mangyaring malimbag sa ulo ang mga kaisipan ay kinakailangang
maghari ang katiwasayan, sa labas hanggang sa loob, na magkaroon ng
katahimikan ang isip, magtamasa ng kapayapaan ang katawan at ang
kalolowa at magtaglay ng masiglang loob, inakala kong ang unang dapat
kong gawin ay ang maging karayama ko ang mga bata, sa makatuwid baga'y
huwag nila akong katakutan at ipalagay nila akong kaibigan, at ang
sila ay matutong magmahal sa kanilang sarili. napagkilala ko rin namang
ang kanilang pagkakita sa araw-araw ng pamamalo'y pumapatay sa kanilang
puso ng awa, at pumupugnaw niyang ningas ng dangal, makapangyarihang
panggalaw ng daigdig, at nalalakip sa gayon ang pagkawala ng hiya, na
mahirap ng totoong muling magbalik. naliwanagan ko rin namang pagka
napapalo ang isa, nagtatamong kaaliwan pagka napapalo naman ang mga
iba, at ngumingiti sa towa pagka nariringig niya ang kanilang
pag-iyak; at ang pinapamamalo, baga ma't masama sa loob ang pagsunod sa
unang araw, nabibihasa na kung matapos at ikinaliligaya ang kahapishapis
niyang tungkulin. ikinalagim ko ang nagdaang panahon, aking
pinagsikapang pagbutihin ang kasalukuyan sa pagbabago ng dating
kagagawan. pinaksa kong kalugdan at kawilihan ang pag-aaral, aking
tinikang ang kartilla'y huwag malagay na librong maitim na
napapaligûan ng mga luha ng kamusmusan, kung di isang kaibigang sa
kanya ay mag-uulat ng kagilagilalas na mga lihim; na ang eskuelaha'y
huwag maging pugad ng mga kapighatian, kung di isang paraisong
libangan ng isip. untiunti ngang inalis ko ang mga pamamalo, dinala
ko sa aking bahay ang mga pamalo, at ang inihalili ko ay ang pagbibigay
unlak sa masisipag mag-aral at ng kaigayahan ng iba at ang
pagpapakilala ng kanikanilang sariling dangal. kung hindi natututo sa
pinag-aaralan, ipinalalagay kong sa kakulangan ng pagsusumakit, kailan
ma'y hindi ko sinasabing dahil sa kapurulan ng isip; pinapaniniwala ko
silang kanilang taglay ang lalong masaganang kaya, kay sa tunay na abot
ng kanilang lakas, at ang paniniwalang itong kanilang pinagsisikapang
papagtibayin, ang siyang sa kanila ay pumipilit na mag-aral, tulad naman
sa pagkakatiwala sa sariling lakas na siyang naghahatid sa kabayanihan.
ng nagpapasimula pa lamang ako ay tila mandin hindi lalabas na magaling
ang aking bagong palakad: marami ang hindi na nag-aaral; datapowa't
ipinatuloy ko, at aking namasid na unti-unting sumasaya ang mga loob,
dumarami ang pumapasok na mga bata at lalong nagmamalimit, at ang
minsang mapuri sa harapan ng lahat, kinabukasa'y nag-iibayo ang
natututuhan. hindi nalao't kumalat sa bayang hindi ako namamalo;
ipinatawag ako ng kura, at sa panganganib kong baka mangyari na naman
ang gaya ng una, bumati ako sa kanya ng mapanglaw sa wikang tagalog.
nito ay hindi siya nanglibak sa akin. sinabi sa aking pinasasama ko raw
ang mga bata; na sinasayang ko ang panahon; na hindi ako gumaganap sa
aking katungkulan; na ang amang hindi namamalo ay napopoot sa kanyang
anak, ayon sa espiritu santo; na ang letra'y pumapasok sa pamamag-itan
ng dugo, at iba't iba pa; sinaysay sa akin ang isang buntong mga
kasabihan ng panahon ng mga katampalasanan, na ano pa at wari ay
kasukatan ng nasabi ang isang bagay ng mga tao sa una upang huwag ng
matutulan, at alinsunod sa ganitong palakad ng isip ay dapat na nga
marahil nating paniwalaang nagkaroon sa daigdig ng mga kakilakilabot
na anyo ng mga hayop na kinatha ng isip ng mga tao ng mga
panahong iyon at kanilang iniukit sa kanilang mga palakio at mga
katedral. sa kawakasa'y ipinagtagubilin sa aking ako ay magsipag at
manumbalik ako sa unang kaugalian, sa pagka't kung hindi, siya ay
magsusumbong sa alkalde laban sa akin. hindi huminto rito ang aking
kasaliwaang palad: ng makaraan ang ilang araw ay nangagsirating sa
silong ng kumbento ang mga ama ng mga bata, at nangailangan akong
pasaklolo sa boong aking pagtitiis at pagsang-ayon. nangagpasimula ng
pagpupuri sa mga panahong unang ang mga maestro'y may matigas na loob
at ang pagtuturong ginagawa ay tulad sa pagtuturo ng kanilang mga
nuno. ang mga taong yaon ang tunay na mga marurunong! ang sabi
nila; ang mga taong yao'y namamalo at tinutuwid ang likong kahoy.
sila ay hindi mga bata, sila ay matatandang malaki ang pinagdanasan, may
mga buhok na puti at mababalasik! si don katalinong hari nilang lahat
na nagtatag ng eskuelahang iyon, hindi nagkukulang sa dalawampo't lima
ang palong ibinibigay, kaya't naging marurunong at mga pari ang
kanyang mga anak. ah! mahahalaga kay sa atin ang mga tao sa una, opo,
mahahalaga kay sa atin. hindi nangagkasiya ang mga iba sa ganitong
magagaspang na mga pasaring; sinabi nila sa aking maliwanag, na kung
ipatutuloy ko ang aking palakad, ang kanilang mga anak ay hindi
matututo, at mapipilitan silang alisin sa aking eskuelahan. nawalang
kabuluhan ang aking mga pagmamatuwid sa kanila: palibhasa ay bata ako ay
hindi nila binibigyan ng malaking katuwiran. gaano kalaki ang aking
iaalay, magkaroon lamang ako ng mga uban! binabanggit nila sa akin
ang minamagaling nilang pangangatuwiran ng kura, ni fulano, ni
sutano, at binabanggit naman nila ang kanilang sariling katawan, at
sinasabi nilang kung hindi sa mga pamamalo ng kanikanilang mga
maestro'y hindi sana sila nangatuto ng ano man. nakabawas ng kaunti
ng kapaitan ng kapighatian kong ito ang magandang paglingap na
ipinakita sa akin ng ilan.

dahil sa nangyaring ito, napilitan akong huwag gumamit ng isang
palakad, na pagkatapos ng malaking pagpapagal ay nagpapasimula na ng
pamumunga. sa aking pagngangalit, dinala ko kinabukasan sa eskuelahan
ang mga pamalo, at muling sinimulaan ko ang aking katampalasanang gawa.
nawala ang katiwasayan, at muling naghari na naman ang kapanglawan sa
mga mukha ng mga batang nagpapasimula na ng paggiliw sa akin: sila
ang tanging mga karayama ko, ang tangi kong mga kaibigan. baga man
pinagsisikapan kong magdamot ng pamamalo, at kung namamalo man ako ay
pinagagaang ko hanggang sa abot ng kaya; gayon man ay dinaramdam nila ng
malabis ang kanilang pagkaamis, ang kanilang pagkaimbi at
nangagsisitangis ng di ugaling saklap. dumarating sa aking puso ang
bagay na iyon, at kahit nagngitngitngit ako sa sariling kalooban ng
laban sa kanilang haling na magugulang, gayon man ay hindi ako
makapanghiganti sa mga walang malay-salang tinatampalasan ng maling
mga kaisipan ng kanilang mga ama. nakapapaso sa akin ang kanilang
mga luha: hindi magkasiya sa loob ng aking dibdib ang aking puso, at
ng araw na iyon ay iniwan ko ang pagtuturo, baga man di pa sumasapit ang
horas, at umuwi ako sa aking bahay upang tumangis na nagiisa.
marahil mamangha po kayo sa aking pagkamaramdamin, ngunit kung kayo ay
malagay sa aking katayua'y inyong mapagkukuro. sinasabi sa akin ng
matandang don anastasio: humihingi ng palo ang mga ama? bakit
hindi ninyo sila ang pinalo? dahil dito ay nagsasakit ako.

nakikinig si ibarrang nag-iisip isip.

 bahagya pa lamang akong gumagaling sa sakit ay nagbalik ako sa
eskuelahan at nasumpungan kong ikalimang bahagi na lamang ang natitira
sa kanila. nangagsitakas ang mga pinakamagaling, dahil sa panunumbalik
ng dating palakad, at sa mga natitira, sa ilang batang kaya pumapasok
sa eskuelaha'y ng hindi makagawa sa kanilang bahay, sino man ay
walang bumati sa akin sa aking paggaling: sa ganang kanila ay walang
malasakit ang gumaling ako o hindi; marahil lalong inibiig sana nila ang
ako ay manatili sa pagkakasakit, sa pagka't tunay nga't lalong mainam
mamalo ang maestrong panghalili sa akin, ngunit ang kapalit naman
nito ay bihirang pumaroon sa pagtuturo sa eskuelahan. ang mga ibang
tinuturuan ko, yaong mga batang napipilit ng kanilang mga magulang na
pumasok sa eskuelahan, ang ginagawa ay nangaglalagalag sa ibang dako.
binibigyang kasalanan nila ako, na sila ay aking pinagpakitaan ng
mairuging loob at sinisisi nila ako ng mainam. gayon man, ang isang
anak ng tagabukid, na dumadalaw sa akin sa boong aking pagkakasakit,
kaya hindi na pumapasok ay dahil sa siya ay nagsakristan: sinasabi ng
sakristan mayor na hindi raw marapat na magmarani sa eskuelahan ang mga
sakristan, sa pagka't bababa ang kanilang uri.

 at nagkasiya na po ba kayo sa inyong mga bagong tinuturuan?

 may magagawa pa po ba akong ibang bagay? ang isinagot. gayon man sa
pagka't maraming nangyaring mga bagay-bagay, samantalang may sakit
ako ay nahalinhan kami ng kura. sumibol sa akin ang isang bagong
pag-asa, at ginawa ko na naman ang isang pamuling pagtikim, at ng
huwag malubos na totoo ang pagkasayang ng panahon ng mga bata at
pakinabangan hanggang sa abot ng kaya ang mga palo; na ang mga
pagkahiyang iyon ay mapag-anihan man lamang nila ng kahit kakaunting
bunga, ang siya kong inisip. yamang hindi nila ako mangyaring
kagiliwan ngayon, ninais kong may maalaala sila sa aking hindi
napakasaklap kung may maisimpan silang ano mang bagay na
pakikinabangang ako ang may turo. talastas na po ninyong na sa wikang
kastila ang mga libro sa karamihan ng mga eskuelahan, liban na lamang
sa katekismong tagalog na nagbabago, alinsunod sa samahan ng mga
fraileng kinapapanigan ng kura. ang karaniwan ng mga librong ito ay
mga novena mga, trisagio, ang katekismo ni pari astete, na ang
nakukuba nilang kabanalan doon ay kawangis din kung naging sa mga
hereje ang mga librong iyon. sa pagka't hindi manyaring sila ay aking
maturuan ng wikang kastila, at hindi ko rin naman maisatagalog ang
gayong karaming mga libro, pinapilitan kong halinhang unti-unti ng
maiikling bahaging sipi sa mga napapakinabangang mga librong
tagalog, gaya baga ng maliit na kasaysayan ng pakikipagkapuwa tao ni
hortensio at ni felisa, ilang mga maliliit na librong patnugot sa
pagsasaka, at iba pa. manakanakang isinasatagalog ko ang maliliit na
libro, gaya ng historia ng filipinas ni pari barranera, at pagkatapos
ay aking idinidikta, upang kanilang tipuning na sa mga kuaderno, at
kung minsan ay aking dinaragdagan ng sariling mga pagpapahiwatig. sa
pagka't wala akong mga mapa upang sa kanila ay makapagturo ako ng
geografia, sinalin ko ang isang mapang nakita ko sa kabekera
pangulong bayan ng lalawigan, at sa pamamag-itan ng sinalin kong
ito, at ng mga baldosa ng yapakan, na iulat ko sa kanila ng kaunti
ang anyo nitong ating lupain. ngayon ay ang mga babae naman ang
nangagkagulo; nangagkasiya ang mga lalaki sa pag-ngiti, dahil sa
gayong gawa ko ay kanilang namamasdan daw ang isa sa aking mga kaululan.
ipinatawag ako ng bagong kura, at kahit hindi ako pinag-wikaan, gayon
ma'y sinabi sa aking ang religion daw ang dapat kong pagsikapan, at bago
ko ituro ang mga bagay na ito ay dapat na ipakilala ng mga bata, sa
pamamamag-itan ng isang pagsusulit, na totoong nasasaulo na nila ang
mga misterio, ang trisagio at ang katolikismo ng doktrina kristiana.

samantala ay nagpapagal nga ako at ng maging papagayo ang mga
bata, at kanilang masaulo ang lubhang maraming bagay na hindi
napagtatalos isa man lamang salita. marami sa kanila ang
nakasasaulo ng mga misterio at trisagio, datapuwa't nanganganib
akong masayang ang aking mga pagpupumilit tungkol sa kay pari astete,
sa pagka't hindi pa totoong napag-wawari ng marami sa aking mga
tinuturuan ang pagkakaiba't iba ng mga tanong at ng mga sagot, at
ang dapat na maging kahulugan ng dalawang ito. at sa ganitong
kalagaya'y mamamatay tayo, at ganyan din ang gagawin ng mga
ipanganganak, samantalang sa europa'y pinag-uusapan ang nauukol sa
pagsulong.

 huwag baga naman tayong napakamahiligin sa pag-asang dito sa atin ay
wala ng kagalingang mangyayari! ang itinutol ni ibarra, at saka
nagtindig. pinahatdan ako ng isang anyaya ng teniente mayor upang
ako ay dumalo sa isang pulong sa tribunal  sino ang nakaaalam kung
doon ay magkakaroon po kayo ng sagot sa inyong mga tanong?

nagtindig din ang maestro sa eskuela, ngunit umiiling, tanda ng
pagkukulang tiwala, at sumagot:

 makikita ninyo at matutulad sa aking mga binalak ang layong kanilang
sinabi sa akin, at kung hindi, tingnan natin!




 tinatawag na mga elemento ng una ang lupa, ang tubig, ang
hangin at ang apoy.

 marahil ang ibig banggitin ni dr. jose risal dito ay ang librong
pagsusulatan ni urbana't ni felisa urbanidad na sinulat ni ginoong
modesto de kastro, presbitero, taga binyang, laguna, at naging kura
parroko sa bayan ng naik, kavite. ang librong yao'y isang
karikitdikitang patnubay sa magandang pakikipagkapwa-tao at sa mainam na
kaasalan, bukod sa magaling na uliran sa mabuting pananalita at pagsulat
ng wikang tagalog.

 isang ibong; minamagaling dahil sa karikitan ng kanyang mga
balahibo at sa kadaliang matutong ulitin ang mga salitang sa kanya ay
ituro. tinatawag na papagayo ang nagsasalita ng mga bagay na hindi
nauunawa

 ganito ang narinig kong salitaan ng isang kurang fraile at ng
isang tagalog na mangmang baga, ma't mayaman. tagalog. bakit po ba
hindi isinasawikang tagalog ang pagmimisa at iba pang panalangin,
gayong talastas na ninyong hindi namin nalalaman ang wikang
latin? kura. sa pagka't kung wikang tagalog ay kinakailangang
sabihing makaitlo upang maunawa ng dios ang ating hinihingi sa kanya,
kung wikang kastila'y makalawa, at kung wikang latin ay minsan lamang;
ito ang dahil at sa misterio at sa trisagio'y na sa wikang latin ang
mahalagang pananalangin.

ngayon naliliwanagan na ng ilaw ng katotohanan ang pag-iisip ng
halos ng lahat ng tagalog, ang gayong pananalita ng kurang walang
mithi kung di mamahay tayo sa kabulagan ay magtatamo agad ng matinding
pagpapawalang halaga. kung ganap na katotohanan ang dios puspos ng
karunungan walang hanggan sa pagka't kung di gayon ay hindi siya dios
dapat nating sampalatayanang tunay na talos niya ang lahat ng wika at
sa ano mang wika sabihin ang pagtawag sa kanya ay karakaraka'y nauunawa
niya; hindi lamang ito; di pa natin binubuka ang ating bibig ay talastas
na niya ang ibig nating hingin. ang masama ang kasamasamaan, sa pagka't
isang pagaaksaya ng panahon ay ang magsasalita ng di alam kung ano ang
sinasabi, tulad sa ibong papagayo o loro. p. h. p.






ang pulong sa tribunal


yao'y isang salas na may labingdalawa o labing-limang metro ang haba may
walo o sampong metro ang luang. ang mga pader ng salas na iyon ay
pinaputi ng pintang apog at punong-puno ng mga dibujong uling ang
iginuhit na humigit kumulang ang kapangitan, humigit kumulang ang
kasalaulaan, na may mga kahalong paunawang sulat upang mapag-unawang
magaling ang mga kahulugan noon. namamasdan sa isang sulok na
nakasandal ng mahusay na pagkakahanay ang may sampong mga lumang fusil
na batong pingkian ang pangpaputok na kahalo ng sableng kalawangin,
mga espadin at mga talibong: yaon ang mga sandata ng mga
kuadrillero.

sa isang dulo ng salas na napapapamutihan ng maruruming mga
kortinang pula, natatago ang larawan ng hari, na nakasabit sa pader,
nakapatong sa isang tarimang kahoy ang isang lumang sillong nakabuka ang
kanyang wasak na mga braso; sa harapa'y may isang malaking mesang kahoy
na narurungisan ng tinta na may mga ukit na mga salita at mga unang
letra ng pangalan kawangis ng marami sa mga mesa sa mga tindahan
ng alak at kervesa sa alemania, na karaniwang paroonan ng mga
estudiante. manga sirang bankko at silla ang siyang nakahuhusto ng
mga kasangkapan.

ito ang salas na pinagpupulungan ng tribunal, ng mga pagpapahirap at
iba pa. dito nagsasalitaan ngayon ang mga puno ng bayan at ng mga
nayon: hindi nakikihalo ang pangkat ng mga matatanda sa pangkat ng
mga bata, at hindi nangagkakasundo ang isa't isa; sila ang mga
kinakatawan ng partido konservador at ng partido liberal, ang
nagiging katangia'y totoong napapakalabis sa mga bayan ang kanilang
mga pagtatalotalo.

 nakakapagkulang-tiwala sa akin ang asal ng gobernadorkillo! ani don
filipong puno ng partido liberal sa kanyang mga katoto; may dati
siyang talagang pakay siya totoong ipinagpahuli niya ang pagtutuos ng
balak na gugugulin. unawain ninyong labing-isang araw na lamang ang sa
ati'y natitira.

 at natira siya sa kumbento upang makipagsalitaan sa kurang may
sakit! ipinaalaala ng isa sa mga bata.

 hindi kailangan! ang sinabi naman ng isa; ang lahat, ay naihanda
na natin. huwag ba lamang magkaroon ng lalong maraming voto ang balak
ng mga matatanda.

 hindi ko inaakalang magkaroon! ani don filipo; ako ang maghaharap
ng balak ng mga matatanda.

 bakit? ano ang sabi po ninyo? ang sa kanya ay mga tanong ng mga
nakikinig sa kanyang pawang nangagtataka.

 ang sinasabi ko ay kung ako ang unang magsasalita ay aking ihaharap ang
balak ng ating mga kaaway.

 at ang balak natin?

 kayo po naman ang maghaharap ng balak natin ang sagot ng tenienteng
ngumingiti, na ang pinagsasabiha'y isang batang kabesa de
barangay; magsasalita po kayo, pagka ako ay natalo na.

 hindi po namin mawatasan ang inyong kaisipan! ang sabi sa kanya ng
mga kausap, na minamasdan siyang puspos ng pag-aalinlangan.

 pakinggan ninyo! ang marahang sinabi ni don filipo sa dalawa o sa
tatlong nakikinig sa kanya nakausap ko kaninang umaga si matandang
tasio.

 at ano?

 sinabi sa akin ng matanda: kinapopootan po kayo ng inyong mga
kaaway ng higit sa pagkapoot sa inyong mga kaisipan. ibig baga
ninyong huwag mangyari ang isang bagay? kung gayon ay kayo ang humikayat
na gawin ang bagay na iyan, at kahit ang bagay na iyan ay
pakikinabangang higit kay sa isang mitra ay ipagtatakwilan. kung
kayo'y matalo na, inyong ipasabi ang inyong linalayon sa lalong
kababababaan sa lahat ninyong mga kasamahan, at sasang-ayunan ang
inyong layong iyon ng inyong mga kaaway, sa hangad nilang kayo ay
hiyain. datapuwa't inyo sanang ingatan ang lihim kong ito.

 ngunit.

 kaya nga ako ang siyang magsasalita upang gawin ang panukala ng
ating mga kaaway, na ano pa at pakalalabisin ko ang pangangatuwiran
hanggang sa katawa-tawa. huwag kayong maingay! narito na si ginoong
ibarra at ang maestro sa eskuela.

bumati ang dalawang binata sa isa't isang pulutong; ngunit hindi
nakialam sa mga salitaan.

hindi nalao't pumasok ang gobernadorkillong malungkot ang pagmumukha:
siya rin ang nakita natin kahapong may dalang isang arrobang kandila.
huminto ang mga alingawngaw pagpasok niya; bawa't isa'y naupo at
untiunting naghari ang katahimikan.

naupo ang gobernadorkillo sa sillong nakalagay sa ibaba ng larawan ng
hari, makaapat o makalimang umubo, hinaplos ang ulo at ang mukha,
inilagay ang siko sa ibabaw ng mesa, inalis, muling umubo at gayon ang
paulit-ulit na ginawa.

 mga ginoo! ang sinabi sa kawakasang nanglulupaypay ang
vokes: nangahas akong anyayahan ko kayong lahat sa pagpupulong na ito
 ejem! ejem! gagawin natin ang fiesta ng ating pintakasing
si san diego sa ika 12 nitong buwan. ejem! ejem! ngayon ay ika
2 tayo ejem! ejem!

at dito ay inubo siya ng mahaba at tuyo na siyang pumigil ng kanyang
pagsasalita.

nang magkagayon ay tumindig sa bangko ng mga matatanda ang isang taong
may anyong makisig, na may mga apat na pong taon ang gulang. siya ang
mayamang si kapitang basilio, kaaway ng nasirang si don rafael, isang
taong nagsasabing umano'y mula ng mamatay si santo tomas de aqino, ang
mundo'y hindi sumusulong ng kahit iisang hakbang, at mula ng kanyang
iwan ang san juan de letran, nagpasimula ang sangkataohan ng pag-udlot.

 itulot po ng mga kamahalan ninyong magsaysay ako tungkol sa isang
bagay na totoong mahalaga anya. ako ang naunang nagsalita, baga man
lalong may karapatang mangauna sa akin ang mga kaumpok dito, ngunit
ako ang unang nagsalita, sa pagka't sa akala ko ay sa mga ganitong
bagay, ang magpasimula ng pananalita ay hindi ang kahulugan ay siyang
nangunguna, at gayon ding hindi ang kabuntutan ang kahulugan ng
kahulihulihang magsaysay. bukod sa rito ay ang mga bagay na sasabihin
ko'y lubhang napakamahalaga upang maipagpaubaya o sabihin kaya sa
kahulihulihan; ito ang dahil at ibig ko sanang magpauna ng pananalita,
at ng maibigay ang dapat na kaukulan. itulot nga ninyong ako ang
maunang magsalita sa pulong na itong kinakikitaan ko ng mga
nalilimping totoong mga litaw na mga tao, gaya na nga ng ginoong
kasalukuyang kapitan, ng kapitan pasado, ng kaibigan kong tanging si
don valenting kapitan pasado, ang aking kaibigan sa kamusmusang si don
julio, ang ating bantog na kapitan ng mga kuadrillerong si don
melkhor, at marami pang mga kaginoohang di ko na sasabihit ng huwag
akong humaba, na nakikita ng inyong mga kamahalang pawang kaharap
natin ngayon ipinamanhik ko po sa inyong mga kamahalan ipahintulot na
ako ay makapagsalita bago magsalita ang ibang sino man magtatamo kaya
ako ng kapalarang pahinuhod ang kapulungan sa aking mapakumbabang
kapamanhikan?

at saka yumukod ang mananalumpati ng boong paggalang at ga ngumingiti
na.

 makapagsasalita na kayo, sa pagka't kayo ay pinakikinggan namin ng
boong pagmimithi! ang sinabi ng mga binangit na mga kaibigan, at
iba pang mga taong nangagpapalagay na siya ay dakilang mananalumpati:
nangag-uubo ng boong ligaya ang mga matatanda at kanilang
pinagpipisil ang dalawang kamay. pagkatapos na makapagpahid ng pawis si
kapitan basilio ng kanyang panyong sutla, ay nagpatuloy ng pananalita:

yamang lubhang napakaganda ang inyong kalooban at mapagbigay lugod sa
ating abang kataohan, sa pagkakaloob sa aking ako ang makapagsalitang
mauna sa sino mang naririto, sasamantalahin ko ang kapahintulutang itong
sa aki'y ipinagkaloob ng boong kagandahan ng puso at ako ay
magsasalita. iniisip ng aking isip na ako ay sumasagitna ng
kagalanggalang na senado romano, senatus populusque romanus, na
sinasabi natin niyong mga kaayaayang panahong sa kakulangang palad ng
sangkataoha'y hindi na magbabalik, at aking hihingin sa patres
konskripti, ang sasabihin marahil ng pantas na si kikeron, kung siya
ang malagay sa katayuan ko ngayon; hihingin ko, sapagka't kapos tayo
sa panahon, at ang panaho'y ginto, ayon sa sabi ni salomon na sa
mahalagang pinag uusapan ngayon ay sabihing maliwanag, maikli at
walang ligoy-ligoy ng bawa't isa ang kanyang panukala. sinabi ko na.

at taglay ang boong pagkalugod sa kanyang sariling kataohan at sa
magaling na pakikinig sa kanya ng nangaroroon, naupo ang
mananalumpati, datapuwa't kanyang tiningnan muna si ibarra at anyong
nagpapakilala siya ng kanyang kataasan, at kanyang tiningnan din naman
ang kanyang mga kaibigan, na para manding sa kanila ay kanyang sinasabi:
ha! mabuti ba ang aking pagkakasalita? ha!

inilarawan naman ng kanyang mga kaibigan sa kanilang mga mata ang
dalawang pagtinging iyon, sa kanilang pagsulyap sa mga batang ginoo,
na ibig nilang patayin sa kainggitan.

 ngayon ay makapagsasalita na ang bawa't may ibig, na  ejem! ang
sinabi ng gobernadorkillo, na hindi natapos ang sinasalita, muling
siya ay inihit ng ubo at ng mga pagbubuntong hininga.

ayon sa hindi pag-imik na namamasid, sino man ay ayaw na siya ay tawaggin
patres konskripti, sino man ay walang tumitindig: ng magkagayon ay
sinamantala ni don filipo ang nangyayari at huminging pahintulot na
makapagsalita.

nangagkindatan at nangaghudyatan ng makahulugan ang mga konservador.

 ihaharap ko, mga ginoo, ang aking panukalang gugugulin sa fiesta!
ani don filipo.

 hindi namin masasang-ayunan! ang sagot ng isang natutuyong
matandang konservador na hindi mapaklihan ng ano man.

 laban sa panukalang iyan ang aming voto! ang sabihan ng ibang mga
kaaway.

 mga ginoo! ani don filipong pinipigil ang pagtawa; hindi ko pa
sinasabi ang panukalang dala rito naming mga bata. lubos ang aming
pagasa na siyang mamagalingin ng lahat kay sa pinapanukala o
mapapanukala ng aming mga katalo.

ang palalong pasimulang ito ang siyang nakapuspos ng galit sa kalooban
ng mga konservador, na nagsisipanumpa sa kanilang sariling kanilang
gagawin ang katakottakot na pagsalangsang. nagpatuloy ng pananalita si
don filipo:

 tatlong libo't limandaang piso ang inaakala nating gugulin.
mangyayaring makagawa nga tayo, sa pamamag-itan ng salaping ito ng
isang fiestang makahihigit ng di ano lamang sa kaningningan sa lahat
ng hangga ngayon ay napanood dito sa ating lalawigan at sa mga
lalawigang karatig man.

 hmjn! ang pinagsabihan ng mga hindi naniniwala; gumugugol ang
bayang a. ng limang libo, ang bayang b. naman ay apat na libo hmjn!
kahambugan!

 pakinggan ninyo ako, mga ginoo, at kayo ay maniniwala. aking
iniaakit sa inyong tayo ay magtayo ng isang malaking teatro sa gitna
ng plasa, na maghalagang isang daa't limampong piso!

 hindi kasiya ang isang daa't limampo, kinakailangang gumugol ng
isang daa't anim na po! ang itinutol ng isang matigas ang ulong
konservador.

 ititik po ninyo, ginoong direktor, ang dalawang daang pisong
iniuukol sa teatro! ani don filipo. iniaanyaya kong makipagkayari sa
komedia sa tundo upang magpalabas sa pitong gabing sunod sunod. pitong
palabas na tigdadalawang daang piso bawa't gabi, ang kabooa'y isang libo
at apat na raang piso: isulat po ninyo, ginoong direktor, isang libo't
apat na raang piso!

nangagtinginan ang matatanda't ang mga bata sa panggigilalas; ang
mga nakatatalos lamang ng lihim ang hindi nangagsikilos.

iniaanyaya ko rin namang magkaroon tayo ng maraming totoong mga
paputok; huwag nga tayong gumamit ng maliliit na lukes at ng mga
maliliit na ruedang kinalulugdan lamang ng mga musmos at ng mga
dalaga, huwag tayong gumamit ng lahat ng ito. malalaking mga bomba at
sadyang malalaking mga kohaton ang ibig natin. iniaanyaya ko nga sa
inyo ang pagkakagugol sa dalawang daang malalaking bomba na tigalawang
piso bawa't isa at dalawang daang kohatong gayon din ang halaga. ipagawa
natin sa mga kastillero sa malabon.

 hmjn! ang isinalabat ng isang matanda: hindi nakakagulat sa akin
at hindi rin nakabibingi ang isang bombang tigalawang piso;
kinakailangang maging tigatlong piso.

 isulat po ninyo ang isang libong pisong gugugulin sa dalawang daang
bomba at dalawang daang koleton!

hindi na nakatiis ang mga konservador; nangagtindigan ang ilan at
nangagsalitaan ng bukod.

 bukod pa sa roon, upang makita ng ating mga kapit-bayang tayo ay mga
taong walang hinayang at nagkakanlalabis sa atin ang salapi ang
ipinagpatuloy ni don filipo, na itinaas ang vokes at matuling sinulyap
ang pulutong ng mga matatanda, aking iniaanyaya: una, apat na
hermano mayor sa dalawang araw na fiesta, at ikalawa, ang itapon sa
dagatan sa araw araw ang dalawang daang inahing manok na pinirito, isang
daang kapong rellenado at limampong lekhon, gaya ng ginagawa ni
sila, sa panahon ni kieston, na bagong kasasabi pa lamang ni kapitang
basilio.

 siya nga, gaya ni sila! ang ikulit ni kapitang basilio, na na
totowa ng pagkabanggit sa kanya.

lumalaki ng lumalaki ang pagtataka.

 sa pagka't marami ang dadalong mayayaman at bawa't isa'y may dalang
libolibong piso, at saka ang kanilang lalong magaling na sagabungin, at
ang liampo at mga baraja, ini anyaya ko sa iyo na tayo ay magpasabong
ng labinglimang araw, at magbigay kalayaang mabuksan ang lahat ng mga
bahay ng sugalan.

ngunit nangagtindig ang mga kabataan at siya ay sinalabat: ang boong
akala nila'y nasira ang isip ng teniente mayor. nangagtatalotalo ng
mainam ang mga matatanda.

 at sa kawakasan, ng huwag mapabayaan ang mga kaligayahan ng
kalolowa.

natakpang lubos ang kanyang vokes ng mga bulongbulungan at ng mga
sigawang sumibol sa lahat ng sulok ng salas: yao'y naging isang
kaguluhan na lamang.

 hindi! ang isinigaw ng isang matalik na konservador; ayaw kong
maipangalaratak niyang siya ang nakagawa ng fiesta, ayaw. pabayaan,
pabayaan ninyong ako ay makapagsalita.

 dinaya tayo ni don filipo! ang sinasalita naman ng mga liberal.
bovoto kami ng laban sa kanya! kumampi siya sa matatanda! bomoto tayo
ng laban sa kanya!

ang gobernadorkillo, na higit ang panglulupaypay sa kailan man; walang
ginawa kahit ano upang manag uli ang katiwasayan: naghihintay na sila
ang kusang tumiwasay.

huminging pahintulot ang kapitan ng mga kuadrillero upang magsalita;
pinagkalooban siya, datapuwa't hindi binuksan ang bibig, at muling
naupong nakikimi at puspos kahihiyan.

ang kabutiha'y nagtindig si kapitang valenting siyang pinakamalamig ang
loob sa lahat ng mga konservador, at nagsalita.

hindi kami makasang-ayon sa palagay na munakala ng teniente mayor, sa
pagka't sa ganang amin ay napaka labis naman. ang gayong mapakaraming
mga bomba at ang gayong napaka raming gabi ng pagpapalabas ng
komedia'y ang makakaibig lamang ay ang isang batang gaya ng teniente
mayor, na makapagpupuyat ng maraming gabi at makapakikinig ng maraming
putok na di mabibingi. itinanong ko ang pasiya ng mga taong matalino
at nagkakaisa ang lahat sa hindi pagsan-ayon sa panukala ni don felipo.
hindi ba ganito, mga ginoo?

 tunay nga! tunay nga! ang sabay sabay na pinagkaisahang sagot ng
mga bata't matanda. nangalulugod ang mga bata sa pakikinig sa gayong
pananalita ng isang matanda.

 ano ang ating gagawin sa apat na mga hermano mayor! ang ipinatuloy
ng matanda. ano ang kahulugan niyong mga inahing manok, mga kapon
at mga lekhong itatapon sa dagatan? kahambugan! ang sasabihin ng mga
kalapit-bayan natin, at pagkatapos ay magsasalat tayo sa pagkain sa loob
ng kalahating taon. ano't makikiwangis tayo kay sila o sa mga romano
man? tayo ba'y inanyayahan minsan man lamang sa kanilang mga fiesta?
ako sa gannang akin, lamang, kailan man ay hindi pa ako nakatatanggap ng
ano mang kanilang liham na pang-anyaya, gayong ako ay matanda na!

 ang mga romano'y tumahan sa roma. kinalalagyan ng papa! ang
marahang sa kanya ay ibinulong ni kapitang basilio.

 ngayon ko napagkilala! ang sinabi ng matandang hindi
nagulomihanan. marahil ginawa ang kanilang fiesta kung vigilia at
ipinatatapon ng papa ang pagkain at ng huwag magkasala. ngunit sa
paano mang bagay, hindi mangyayaring masang-ayunan ang inyong panukalang
fiesta, sa pagka't isang kaululan!

napilitan si don filipong iurong ang kanyang panukala; dahil sa totoong
sinasalansang.

ang mga lalong matatalik na mga konservador sa kanilang kaaway, hindi
nangagdamdam ng ano mang pag-aalap-ap ng makita nilang tumindig ang
isang batang kabesa de barangay at huminging pahintulot na
makapagsalita.

 ipinamamanhik ko sa inyong mga kamahalang ipagpaumanhing baga ma't
bata ako ay mangahas magsalita sa harap ng lubhang maraming taong
totoong kagalanggalang dahil sa kanilang gulang at dahil naman sa
katalinuhan at karunungang magpasiya ng tapat sa lahat ng bagay,
ngunit sa pagka't ang kaayaayang mananalumpating si kapitang basilio'y
nag-aanyayang saysayin dito ng lahat ang kanikanilang mga panukala,
maging pinakakalasag ng aking kauntian ang kanyang mahalagang
pananalita.

tumatango, sa pagkalugod, ang mga konservador.

 magaling magsalita ang batang ito! siya ay
mapagpakumbaba! kagilagilalas kung mangatuwiran! ang sabihan ng
isa't isa.

 sayang at hindi marunong kumiyang magaling! ang pasiya ni kapitan
basilio. ngunit nangyayari ito dahil sa hindi siya nag-aral kay
kikeron, at saka totoong bata pa.

 hindi kaya isinasaysay ko sa inyo ang isang palatuntunan o
panukala, ang ipinatuloy na salita ng batang kabesa, ay hindi dahil
sa ang isip ko ay inyong mamagalingin o inyo kayang sasang-ayunan: ang
aking hangad, kasabay ng aking muli pang pangangayupapa sa kalooban
ng lahat, ay patotohanan sa mga matatandang sa tuwi na'y sang-ayon ang
aming isipan sa kanilang isip, sa pagka't aming inaangkin ang lahat ng
mga adhikang isinaysay ng boong kaningningan ni kapitang basilio.

 mabuting pananalita! mabuting pananalita! ang sabihanan ng mga
pinauunlakang mga konservador. hinuhudyatan ni kapitang basilio ang
bata upang sa kanya ay sabihin kung paano ang marapat na paggalaw ng
bisig at kung paano ang akma ng paa. ang gobernadorkillo ang tanging
nananatili sa hindi pagpansin, nalilibang o may ibang iniisip:
nahihiwatigan ang dalawang bagay na ito sa kanya. nagpatuloy ang bata
ng pagsasaysay, na nalalao'y lalong sumasaya ang pananalita:

 naoowi, mga ginoo, ang aking panukala sa sumusunod: mag-isip ng
mga bagong panooring hindi karaniwan at laging nakikita natin sa
araw-araw, at pagsikapang huwag umalis dito sa bayan ang salaping
nalikom, at huwag gugulin sa walang kabuluhang mga polvora, kung hindi
gamitin sa ano mang bagay na pakinabangan ng lahat.

 iyan nga! iyan nga! ang isinang-ayong salita ng mga bata; iyang
ang ibig nga namin totoong magaling ang idinugtong ng mga
matatanda.

 ano ang mahihita natin sa isang linggong komediang hinihingi ng
teniente mayor? ano ang matututuhan natin sa mga hari sa bohemia at
granada, na nangag-uutos na putlin ang ulo ng kanilang mga anak na
babae, o kung dili kaya ay ikinakarga sa isang kanon ang mga anak na
babaeng iyan at bago nagiging trono ang kanon? tayo ay hindi mga hari,
hindi tayo mga tampalasang taong-parang, wala naman tayong mga kanon,
at kung sila ay ating parahan ay bibitayin tayo sa bagongbayan. ano baga
ang prinkesang iyang nakikihalobilo sa mga paghahamok, namamahagi ng
taga at ulos, nakikipag-away sa mga prinkipe at naglilibot na
nangag-iisa sa mga bundok at parang, na kawangis ng
nangatitigbalang? kinalulugdan natin, ayon sa ating kaugalian, ang
katamisan at ang pagkamasintahin ng babae, at manganganib tayong
tumangan sa mga kamay ng isang binibining narurungisan ng dugo,
kahit na ang dugong ito ay sa isang moro o gigante; baga man ang dugong
ito ay sa pinawawal-an nating halaga, palibhasa ay ipinalalagay nating
imbi ang lalaking nagbubuhat ng kama'y sa isang babae, kahit siya ay
prinkipe, alferes, o tagabukid na walang pinag-aralan. hindi kaya
libolibong magaling na ang palabasin natin ay ang larawan ng ating
sariling mga kaugalian, upang mabago natin ang ating masasamang mga
pinagkaratihan at mga lihis na hilig at purihin ang magagandang gawa at
kaugalian?

 iyan nga! iyan nga! ang inulit ng kanyang mga kakampi.

 sumasakatuwiran! ang ibinulong na nangagdidilidili ang ilang
matatanda.

 hindi ko naisip kailan man ang bagay na iyan! ang ibinulong ni
kapitang basilio.

 datapuwa't paano ang paggawa ninyo niyan? ang itinutol sa kanya ng
isang mahirap sumang-ayon.

 magaang na magaang! ang sagot ng bata. dala ko rito ang dalawang
komedia, na marahil pasisiyahang totoong masasangayunan at katowatowa
ng mga kagalanggalang na matatandang dito ay nalilimpi, palibhasa ay
lubos ang pagkatalos nila sa bawa't maganda at kilala naman ng lahat
ang kanilang katalinuhan.

ang pagmagat ng isa'y ang pag-hahalal ng gobernadorkillo, ito ay isang
komediang patupatuloy ang pananalita, nababahagi sa limang pangkat,
katha ng isa sa mga nariritong kaharap. at ang isa'y may siyam na
bahagi, ukol sa dalawang gabi, isang talinghagang drama na ang
pamimintas ang tukoy, sinulat ng isa sa lalong magaling na poeta dito
sa lalawigan at mariang makiling ang pamagat. nang aming mamasdang
naluluatan ang pagpupulong ng nauukol sa paghahanda ng fiesta, at sa
panganganib naming baka kulangin ng panahon, lihim na humanap kami
ng aming mga aktor at pinapag-aral namin sila ng kanikanilang
papel. inaasahan naming sukat na ang isang linggong pagsasanay upang
sila ay makaganap ng magaling sa kanikanilang ilalabas. ito, mga
ginoo, bukod sa bago, pakikinabangan at sang-ayon sa mahusay na
kaisipan at may malaking kagalingang hindi malaki ang magugugol: hindi
natin kailangan ang pananamit: magagamit natin ang ating suot na
karaniwan sa pamumuhay.

 ako ang gugugol sa teatro! ang isigaw na malaking tawa ni kapitang
basilio.

 sakalit may lumalabas na mga kuadrillero, aking ipahihiram ang
aking mga nasasakop ang sabi naman ng kapitan ng mga kuadrillero.

 at ako  at ako  kung nagkakailangan ng isang matanda  ang
sinabing hindi magkatuto ng isa, at naghuhumiyad ng pagmamakisig.

 sang-ayon kami! sang-ayon kami! ang sigawan ng marami.

namumutla ang teniente mayor: napuno ng mga luha ang kanyang mga
mata.

 siya ay tumatangis sa pagngingitngit! ang inisip ng mahigpit na
konservador, at sumigaw:

 sang-ayon kami, sang-ayon kami, at hindi kailangang pagmatuwiranan
pa!

at sa kanyang galak sa kanyang pagkapanghiganti at sa lubos na pagkatalo
ng kanyang kaaway, pinasimulan ng lalaking iyon ang pagpapaunlak sa
panukala ng bata. nagpatuloy ito ng pananalita:

 magagamit ang ikalimang bahagi ng salaping nalilikom sa pamamahagi
ng ilang ganting pala, sa halimbawa, sa lalong mabuting batang nag-aral
sa eskuela, sa lalong mabuting pastol, magsasaka, mangingisda, at iba
pa. makapagtatatag tayo ng isang unahan ng patakbuhan ng mga bangka
sa ilog at sa dagatan, patakbuhan ng mga kabayo; magtayo ng mga
palosebo at mag-anyo ng mga larong mangyayaring makisama ang
tagabukid natin. sumasang-ayon na ako, alang-alang sa totoong
pinagkaugalian na, ang tayo ay magkaroon ng mga paputok: marikit at
katuwa-tuwang panoorin ang mga rueda at mga kastillo, ngunit
inaakala kung hindi natin kailangan ang mga bombang panukala ng
teniente mayor. kasukatan na, sa pagbibigay kasayahan sa fiesta, ang
dalawang bandang musika, at sa ganya'y maiilagan natin iyang mga
pag-aaway at pagkakagalit, na ang kinahihinatna'y ang mga kaawa-awang
musikong naparirito't ng bigyang galak ang ating mga pagpifiesta, sa
pamamag-itan ng kanilang pagpapagal, nagiging tunay na mga
sasabunging manok, na nangagsisiowi, pakatapos, na masama, ang sa
kanila ay pagkakabayad, masama ang pagkakapakain, bugbog ang katawan at
sugatan pa kung makabihira. mapasisimulaan ang pagpapagawa ng isang
maliit na bahay na magamit na eskuelahan, sa pamamag-itan ng lalabis na
salapi, sa pagka't hindi nga natin hihintaying ang dios ay manaog at
siyang gumawa ng eskuelahang iyan: kapanglaw-panglaw ngang bagay, na
samantalang tayo ay may isang sabungang pangulo sa laki at ganda, ang
mga bata natin ay nangag-aaral halos doon sa alagaan ng mga kabayo
ng kura. sa maikling salita ay narito ang panukala: ang pagpapainam
nito ay siyang pagkakapaguran.

maaliw na bulungbulungan ang siyang sumilang sa salas; halos ang lahat
ay sumasang-ayon sa bata: iilan lamang ang bumubulong:

 mga bagong bagay! mga bagong bagay! sa ating mga kinabataa'y!

 ating sang-ayunan na muna ngayon iyan! ang sabihan ng mga
iba; ating hiyain iyon.

at kanilang itinuturo ang teniente mayor.

nang manumbalik ang katahimikan, ang lahat ay sumang-ayon na. kulang na
lamang ang pasiya ng gobernadorkillo.

ito ay nagpapawis, hindi mapakali, hinahaplos ang noo at sa kawakasa'y
nasabi ng pautal-utal, na nakatungo:

 ako man ay sang-ayon din! ngunit ejem!

hindi umiimik ang boong tribunal ng pakikinig sa kanya.

 ngunit? ang tanong ni kapitang basilio.

 totoong sang-ayon ako! ang inulit ng gobernadorkillo; sa makatuwid
baga'y  hindi ako sang-ayon  ang sinasabi ko ay sang-ayon ako;
ngunit 

at kinuskos ang mga mata ng kamaoo.

 ngunit ang kura, ang ipinagpatuloy ng kulang palad ibang bagay
ang ibig ng pari kura.

 nagkakagugol ba ang kura sa fiesta o tayo ang nagkakagugol? nagbigay
ba siya ng isang kuarta man lamang? ang sigaw ng isang vokes na
nanunuot sa tainga.

tumingin ang lahat sa dakong pinanggagalingan ng mga tanong na iyon:
si pilosopo tasio ang naroroon.

hindi kumikilos ang teniente mayor at nakatitig sa gobernadorkillo.

 at ano ang ibig ng kura? ang itinanong ni kapitang basilio.

 aba! ang ibig ng kura'y  anim na prokesion, tatlong sermon,
tatlong malalaking misa  at kung may lumabis na salapi, komediang
tundo at kanta sa mga pag-itan.

 ayaw namang kami ng lahat ng iyan! ang sinabi ng mga bata at ng
ilang matanda.

 siyang ibig ng pari kura! ang inulit ng gobernadorkillo. aking
ipinangako sa kurang magaganap ang kanyang kalooban.

 kung gayon ay bakin inanyayahan pa ninyong kami magpulong?

 inanyayahan ko kayo't  ng sa inyo'y aking sabihin ang gayong
bagay!

 at bakit hindi ninyo sinabi sa pagsisimula pa ng salitaan?

 ibig ko sanang sabihin, mga ginoo, ngunit nagsalita si kapitang
basilio'y hindi na ako nagkapanahon ! kinakailangang sumunod sa
kura!

 kinakailangang sumunod tayo sa kanya! ang inulit ng ilang
matatanda.

 kinakailangang sumunod, sa pagka't kung hindi, tayo ay ibibilanggong
lahat ng alkalde! ang idinugtong ng boong kapanglawan ng iba, namang
matatanda.

 kung gayon ay sumunod, kayo at kayo na lamang ang gumawa ng
fiesta! ang ipinagsigawan ng mga bata iniuurong namin ang aming
mga ambag!

 nasingil ng lahat! ang sinabi ng gobernadorkillo.

lumapit si don filipo sa gobernadorkillo at saka sinabi niya rito ng
boong kapaitan.

 inihandog ko sa pagkaamis ang pag-ibig ko sa aking sarili upang
magtagumpay lamang ang magandang kaisipan; kayo naman ay inihayin ninyo sa
pagkaapi ang inyong kamahalan upang manalo ang masamang panukala, at
inyong iniwasak ang lahat.

samantala ay isinasabi naman ni ibarra sa maestro ng eskuela:

 may-ibig ba kayong ipagbilin sa pangulong bayan ng lalawigan?
paroroon ako ngayon din.

 mayroon po ba kayong pakikialaman doon?

 mayroon po tayong pakikialaman doon! ang talinghagang sagot ni
ibarra.

 sa daa'y sinasabi ng matandang pilosopo kay don filipong sinusumpa
ang sariling palad.

 tayo ang may kasalanan! hindi kayo tumutol ng kayo ay bigyan nila
ng aliping sa inyo'y magpuno, at aking nalimutan ang bagay na ito, sa
aking kahalingan!






kasaysayan nang buhay nang isang ina


walang tinutungo sa kanyang paglakad,
walang linalayon sa  linipadlipad,
susumandali man ay di napapanatag.

alaejos



tumatakbo si sisang patungo sa kanyang bahay, taglay iyong kaguluhan
ng bait na nangyayari sa ating kataohan, pagka sa gitna ng isang
kasakunaan ay wala sino mang nagmamalasakit sa atin at sa ati'y
tumatakas ang mga pag-asa. kung nagkakagayon ay anaki'y dumidilim na
lahat sa ating paligid, at sakalit makakita tayo ng isang maliit na
ilaw sa malayo, tinatakbo natin ang ilaw na iyon, pinag-uusig natin, at
hindi natin alumana kahit makitang sa kalagitnaan ng landas ay may
isang malalim na bangin.

ibig ng inang iligtas ang kanyang mga anak, ngunit paano? hindi
itinatanong ng mga ina ang gagawing mga paraan, pagka nanukol sa
kanilang mga anak.

tumatakbong nagsisikip ang dib-dib, palibhasa ay pinag-uusig ng mga
guniguning kalagimlagim. narakip na kaya ang anak niyang si basilio?
saan tumakas ang kanyang anak na si krispin?

nang malapit na siya sa kanyang bahay ay kanyang natanawan ang mga
kapakete ng dalawang sundalong na sa ibabaw ng bakuran ng kanyang
halamanan. hindi mangyayaring maisaysay kung ano ang dinamdam ng
kanyang puso: nalimutan niya ang lahat. hindi kaila sa kanya ang
kanpangahasan ng mga taong iyong hindi nangagpipitagan kahit sa
lalong mayayaman sa bayan, ano kaya ang mangyayari sa kanya at sa
kanyang mga anak na pinagbibintangan nanganakaw? hindi mga tao ang
mga guardia sibil, sila ay mga guardia sibil lamang: hindi nila
diniringig ang mga panghihimanhik at sila ay bihasang makapanood ng
mga luha.

hindi sinasadya ay itinaas ni sisa ang kanyang mga mata sa langit, at
ang langit ay ngumingiti ng kaayaayang kaliwanagan; lumalango'y ang
ilang maliliit at mapuputing alapaap sa nanganganinag na asul. huminto
siya upang pigilin ang pangangatal na lumalaganap sa kanyang boong
katawan.

iniiwan na ng mga sundalo ang kanyang bahay at sila ay walang kasama;
wala silang hinuli kung di ang inahing manok na pinatataba ni sisa.
nakahinga siya at lumakas ang kanyang loob.

 pagkababait nila at pagkagaganda ng kanilang mga kalooban!-ang
ibinulong na halos umiiyak sa katowaan.

kahit sunugin ng mga sundalo ang kanyang bahay, huwag lamang piitin
nila ang kanyang mga anak, ay sila ay pakapupuspusin din niya ng
pagpupuri.

muling tinitigan niya, sa pagpapasalamat, ang langit na pinagdaraanan
ng isang kawan ng mga tagak, iyang matutûling mga alapaap ng mga
langit ng filipinas, at sa pagka't nanag-uli sa kanyang puso ang
pananalig ay ipinagpatuloy niya ang paglakad.

nang malapit na si sisa sa mga katakot-takot na mga taong yao'y
nagpalingaplingap sa magkabikabila at nagkokonowang hindi niya
nakikita ang kanyang inahing manok na pumipiyak at humihinging saklolo.
bahagya pa lamang nangakakaraan sa kanyang tabi ay nag-akala siyang
tumakbo, ngunit pinigil ang tulin ng kanyang paglakad ng pagiingat
na baka siya ay maino.

hindi pa siya nakalalayo ng malaki ng marinig niyang siya ay kanilang
tinatawag ng boong kabangisan.

hindi kinukusa'y lumapit si sisa, at naramdaman niyang hindi niya
maigalaw ang kanyang dila sa takot at natutuyo ang kanyang lalamunan.

 sabihin mo sa amin ang katotohanan o kung hindi itatali ka namin sa
kahoy na iyon at papuputukan ka namin ng dalawa! anang isa sa kanilang
may pagbabala ang tunog ng vokes.

tumingin ang babae sa dakong kinalalagyan ng kahoy.

 ikaw ba ang ina ng mga magnanakaw, ikaw? ang tanong naman ng isa.

 ina ng mga magnanakaw! ang di sinasadya ay inulit ni sisa.

 saan naroon ang salaping iniuwi sa iyo kagabi ng iyong mga anak?

 ah, ang salapi!

 huwag mong itanggi ang salaping iyan, sa pagka't lalong mapapasama
ikaw! ang idinugtong ng isa. naparito kamit ng dakpin ang iyong mga
anak; ang pinakamatanda'y nakatanan sa amin, saan mo itinago ang bunso?


huminga si sisa ng maringig ang gayong sabi.

 ginoo! ang isinagot malaon na pong araw na hindi ko nakikita ang
aking anak na si krispin: ang boong akala ko ay masusumpungan ko siya
kaninang umaga sa kumbento, doon ay ang sinabi lamang sa aki'y.

 nagsuliapan ang dalawang sundalo ng makahulugan.

 magaling! ang biglang sinabi ng isa sa kanila; ibigay mo sa amin
ang salapi, at hindi ka na namin babagabagin.

 ginoo! ang isinamo ng kulang palad na babae! ang aking mga anak
ay hindi nagnanakaw kahit madayukdok; bihasa kaming magutom. hindi
nag-uuwi sa akin si basilio kahit isang kuarta; halughugin ninyo ang
boong bahay, at kung kayo ay makasumpong kahit sisikapat man lamang,
gawin ninyo sa amin ang bawa't maibigan. kaming mga dukha ay hindi
magnanakaw!

 kung gayon ang ipinagpatuloy ng sundalo ng madalang na pananalita,
at kanyang tinititigan ang mga mata ni sisa, ikaw ay sumama sa amin;
pagsisikapan na ng iyong mga anak na humarap at isisipot ang salaping
ninakaw: sumama ka sa amin!

 ako? sumama ako sa inyo? ang ibinulong ng babae na umudlot at
minamasdan ng boong pagkagulat ang mga pananamit ng sundalo.

 at bakit hindi?

 ah! mahabag kayo sa akin! ang ipinamanhik na halos
lumuluhod. totoong ako ay mahirap; wala akong ginto o hiyas man lamang
na sukat maialay sa inyo: nakuha na ninyo ang aking tanging pag-aari,
ang inahing manok na inakala ko sanang ipagbili  dalhin na ninyo ang
lahat ng inyong masumpong sa aking dampa; ngunit pabayaan na ninyo
rito akong pumayapa; pabayaan na ninyong mamatay ako rito!

 sulong na! kinakailangang sumama ka sa amin; at kung aayaw kang
sumama ng sa magalingan, ikaw ay gagapusin namin.

tumangis si sisa ng kapaitpaitan. hindi nababagbag ang loob ng mga
taong iyon.

 ipaubaya man lamang ninyong ako ay mauna ng malayo-layo! ang
ipinakiusap ng maramdaman niyang siya ay tinatangnan ng boong kalupitan
at siya ay itinutulak.

naawa ang dalawang sundalo at nag-usap sila ng marahan.

 hala! ang wika ng isa sa pagka't buhat dito hanggang sa pumasok
tayo sa bayan ay makatatakbo ka, ikaw ay lalagay sa pag-itan naming
dalawa. kung naroroon na tayo, makapagpapauna ka sa amin ng may mga
dalawampong hakbang; ngunit mag-ingat ka! huwag kang papasok sa
alin mang tindahan at huwag kang hihinto. hala, lakad na at magmadali
ka!

nawal-ang kabuluhan ang mga pagsamo, nawal-ang kabuluhan ang mga
pangangatuwiran, hindi pinansin ang mga pangako. sinasabi ng mga
sundalong lumalagay na sila sa panganib at malabis ng totoo ang
kanilang ipinagkakaloob.

nang malagay na siya sa gitna ng dalawa'y naramdaman niyang siya ay
namamatay ng hiya. tunay nga't wala sino mang lumalakad sa daan,
ngunit ang hangin at ang liwanag ng araw? ang tunay na kahihiya'y
nakakakita ng tumitingin sa alin mang dako. tinakpan ng panyo ang
mukha, at sa paglakad niyang walang nakikitang ano man ay tinangisan
ng walang imik ang kanyang pagkaamis. napagtatalastas niya ang kanyang
kahirapan, nalalaman niyang sa kanya ay wala sino mang tumitingin at
sampo ng kanyang asawa ay hindi siya ipinagmamalasakit; ngunit tunay
na alam niyang siya ay man ay kapurihan at kinalulugdan ng madla hanggang
sa horas na iyon; hanggang sa horas na iyon ay kanyang kinahahabagan yaong
mga babaeng nangagdaramit ng katawatawa na pinamamagatan ng bayang
kaagulo ng mga sundalo. ngayon ay tila mandin sa ganang kanya ay
napababa siya ng isang baytang sa kinalalagyan ng mga babaeng iyon sa
hagdanan ng buhay.

narinig niya ang yabag ng lakad ng mga kabayo: yao'y ang mga
nagdadala ng mga isda sa mga bayang dako roon. ginagawa nila ang
gayong mga paglalakbay na nagpupulupulutong ng maliliit ang mga
lalakit babae, na nangakasakay sa masasamang kabayo, sa gitna ng
dalawang bakid na nangakabitin sa magkabilang tagiliran ng hayop. ang
ilan sa kanila ay ng magdaan isang araw sa harapan ng kanyang dampa ay
nangagsihingi ng tubig na inumin, at siya ay hinandugan ng ilang
isda. ngayon ay ng mangagdaan sila sa kanyang tabi, sa akala niya ay
siya ay tinatahak at ginigiik, at ang kanilang mga tinging may
kalakip na habag o pagpapawalang halaga ay lumalampas sa panyo at
tinutudla ang kanyang mukha.

sa kawakasa'y lumayo ang mga maglalakbay at nagbuntong hininga si
sisa. inihiwala niyang sandali ang panyo sa kanyang mukha upang kanyang
matingnan kung sila ay malayo pa sa bayan. may natitira pang ilang mga
haligi ng telegrafo bago dumating sa bantayan. kailan man ay hindi
niya naramdaman ang kaunatan ng gayong layo, kung di niyon lamang.

sa tabi ng daa'y may isang malagong kawayanang sa lilim niyo'y
nagpapahinga siya ng unang panahon. diya'y pinakikiusapan siya ng
katamistamisan ng sa kanya ay nangingibig; tinutulungan nito siya ng
pagdadala ng kahoy at mga gulay; ay! nagdaan ang mga araw na iyong
tulad sa panag-inip; ang nangingibig ay kanyang naging asawa, at ang
asawa ay inatangan ng katungkulang kabesa de barangay at ng
magkagayon ay nagpasimula ang kasaliwaang palad ng pagtawag sa kanilang
pintuan.

sa, pagka't nagpapasimula ang araw ng pag init na totoo, siya ay
tinanong ng mga sundalo kung ibig niyang magpahinga.

 salamat! ang kanyang isinagot na nangingilabot.

datapuwa't ng totoong siya ay mapuspos ng malaking panggigipuspos ay
ng malapit na siyang dumating sa bayan. sa malaking sama ng kanyang
loob ay siya ay lumingap sa magkabikabila; malalawak na mga palayan,
isang maliit na sanghang inaagusan ng tubig na pangdilig, salupanit na
mga kahoy; wala siyang makitang isang banging pagpatibuliran o isang
malakit matigas na batong paghampasan ng sariling katawan! kanyang
pinagsisihan ang kanyang pagkasama sa mga sundalo hanggang doon;
ngayon ay pinanghihinayangan niya ang malalim na ilog na tumatakbo sa
malapit sa kanyang dampa, sapagka't ang matataas na mga pampangin
niyao'y nasasabugan ng mga matutulis na buhay na batong
nangaghahandog ng katamistamisang kamatayan. ngunit ang pagkaalaala
niya sa kanyang mga anak, sa anak niyang si krisping hindi pa niya
natatalos ng sandaling iyon ang kinasapitan, ang siyang tumanglaw sa
kanya ng gabing iyon ng kanyang buhay kaya't kanyang naibulong sa
pag-sang-ayon sa marawal na palad:

 pagkatapos  pagkatapos ay mananahan kami sa gitna ng kagubatan!


pinahiran ng luha ang kanyang mga mata, pagpilit na tumiwasay at
nagsabi sa mga guardia ng marahang tinig:

 na sa bayan na tayo!

hindi mapaglirip ang anyo ng kanyang pagkapanalita; yao'y daing, sisi,
hibik, yao'y dalangin, yaon ang pighating binuo sa tinig.

sinagot siya ng isang tango ng mga sundalong sa kanya ay nahahabag.
nagmadaling nagpauna si sisa at pagpilit na mag-anyong tiwasay ang loob.

nang sandaling iyon ay pagpasimula ang pagrepique ng mga kampana't
ipina-aalam ang pagkatapos ng misa mayor. tinulinan ni sisa ang
paglakad, at ng kung mangyayari'y huwag niyang makasalubong ang mga
taong lalabas sa simbahan. datapuwa't hindi nangyari! walang nakitang
paraan upang maiwasan ang gayong pagkasalubong.

bumati ng masaklap na ngiti sa dalawang kakilala niya, na sa kanya ay
nag-uusisa sa pamamag-itan ng tingin, at mula niyo'y ng kanyang
mailagan ang gayong mga kahirapan ng loob, tumungo siya at ang lupang
tinutuntungan niya ang kanyang minasdan, at bagay na kagilagilalas!
natitisod siya sa mga bato ng lansangan.

tumigil ng sandali ang mg tao pagkakita sa kanya, sila-sila ay
nangag-uusap at sinusundan siya ng kanilang titig: nakikita niya ang
lahat ng ito, nararamdaman niya, bagaman siya ay laging nakatingin sa
lupa.

naringig niya ang vokes ng isang walang kahihiyang babae, na
nasalikuran niya at nagtatanong ng halos pasigaw:

 saan ninyo nahuli ang babaeng ito? at ang salapi?

yao'y isang babaeng walang tapis, dilaw at berde ang saya at ang baro'y
gasang asul; napagkikilala sa kanyang pananamit na siya ay isang kaagulo
ng sundalo.

nakaramdam si sisa ng isang parang tampal: wari ay hinubdan siya ng
babaeng iyon sa harap ng karamihan. sandaling tumunghay upang siya ay
magsawa sa libak at pag-amis: nakita niyang ang mga tao ay malayo,
totoong malayo sa kanya; gayon man ay naramdaman niya ang kalamigan ng
kanilang tingin at kanyang nariringig ang kanilang mga
bulungbulungan. lumalakad ang abang babaeng hindi nararamdaman ang
pagtungtong sa lupa.

 uy, dito ka tumungo! ang isininigaw sa kanya ng isang guardia.

tulad sa walang pag-iisip na nawasak ang nakapagpapagalaw,
biglangbiglang ipinihit niya ang kanyang mga paa. at hindi siya
nakakikita ng ano man, walang ano mang iniisip, siya ay tumakbo at
nagtago; nakita niya ang isang pintuang may isang sundalong bantay,
nag-akala siyang pumasok doon; ngunit siya ay inilihis sa kanyang
paglakad ng isa pang vokes na lalo pa manding mabalasik. tinunuton niya
ang pinanggalingan ng vokes, na humahakbang siyang halos masungaba sa
panglulupaypay; naramdaman niyang siya ay itinutulak sa likuran, siya ay
pumikit, humakbang ng dalawa at sa pagka't kinulang siya ng lakas,
nagpakalugmok na siya sa lupa, paluhod muna at paupo pagkatapos. isang
pagtangis na walang luha, walang sigaw, walang hibik, ang siyang sa
kanya ay nagpapakatal.

yaon ang kuartel: doon ay may mga sundalo, mga babae, mga baboy at mga
inahing manok. nangagsisipanahi ng kanikanilang mga damit ang ibang
mga sundalo, samantalang nakahiga sa bangko ang kanilang mga kaagulong
babae, na ang hita ng lalaki ang inuunan, nangaghihithiitan ng tabako
o kigarrillo at minamasdang ang bubungang nangayayamot sa buhay:
tumutulong naman ang mga ibang babae sa paglilinis ng damit ng mga
sandata at iba pa, at inaaging-ing ang mga mahahalay na awit.

 tila mandin nakatakas ang mga sisiw! ang inahing manok lamang ang
inyong dala? anang isang babae sa mga sundalong bagong dating; na
hindi napagsi siyasat kung ang sabi niya ay dahil kay sisa o sa inahing
manok na nagpapatuloy ng piniyakpiyak.

 siya nga naman! kailan man ay mahalaga ang inahing manok kay sa
sisiw ang isinagot niya sa kanya ring tanong, ng makita niyang hindi
umiimik ang mga sundalo.

 saan naroon ang sargento? ang tanong na may anyong sama ang loob ng
isa sa mga guardia sibil nagbigay sabi na ba sa alferes?

mga kibit ng balikat ang siyang sa kanya ay sagot ng nangaroon, sino
ma'y walang nagmamalasakit ng kamunti man lamang tungkol sa kalagayan
ng abang babae.

dalawang horas ang itinagal doon ni sisa, sa isang anyong halos ay
hibang, nakaunkot sa isang sulok, nakatago ang ûlo sa mga kamay, gusot
at gusamot ang buhok. natanto ng alferes ang padakip na iyon ng
pagkatanhaling tapat, at ang unang ginawa niya ay ang huwag paniwalaan
ang sumbong ng kura.

 bah! iyan ay mga kaul-ulan lamang ng kuripot na fraile! anya, at
ipinag-utos na alpasan ang babae, at sino man ay huwag ng makialam ng
bagay na iyon.

 kung ibig niyang masumpong ang sa kanya ay nawala ang
idinugtong hingin niya sa kanyang san antonio o magsakdal kaya siya sa
nunkio! iyan!

dahil sa mangyaring ito, si sisa'y pinalayas sa kuartel na halos
ipinagtutulakan, sa pagka't aayaw siyang kumilos.

nang makita ni sisang siya ay sumasagitna ng daan lumakad na siyang di
alam ang ginagawa, at tumungo sa kanyang bahay, nagmamadali, walang
ano mang takip ang ulo at ang tinititiga'y ang malayong tan-awin.
nagniningas ang araw sa taluktok ng langit at walang ano mang alapaap
na nakakukubli sa maningning niyang kabilugan; bahagya na pinagagalaw
ng hangin ang dahon ng mga kahoy; halos tuyo na ang mga daan;
walang mangahas kahit isang ibon man lamang na iwan ang lilim ng mga
sanga.

sa kawakasa'y dumating din si sisa sa kanyang maliit na bahay. pumasok
siya roong pipi, hindi umiimik, nilibot ang kabahayan, umalis,
nagpalakadlakad sa magkabikabila. tumakbo, pagkatapos sa bahay ni
matandang tasio, tumawag sa pintuan; ngunit wala roon ang matanda.
bumalik sa kanyang bahay ang kulang palad at nagpasimula ng pagtawag
ng pasigaw: basilio! krispin! at maya't maya ay humihinto at nakikinig
ng mainam. inuulit ng alingangaw ang kanyang vokes: ang matimyas na
lagaslas ng tubig sa kalapit na ilog, ang musika ng mga dahon ng
mga kawayan; ito ang tanging mga vokes ng pag-iisa. muling
tumatawag, umaakya't sa isang mataas na lupa, lumulusong sa isang
bangin, nananaog sa ilog; nagpapalingaplingap ang kanyang mga matang
may anyong mabangis; ang mga mata ring iyon ay manakanakang nag-aalab
ng mainam, pagkatapos ay nagdidilim, tulad sa langit kung gabing
sumisigwa: masasabing namimisik ang liwanag ng pag-iisip at malapit ng
magdilim.

nasira ang isip ni sisa! higit ang kalungkutan ng kanyang
hinibik-hibik kay sa kapanglaw-panglawang naririnig na mga daing kung
gabing ngitngit ng dilim at umaatungal ang lakas ng unos!

muling pumanhik sa kanyang maliit na bahay, naupo sa banig na kanilang
hinig-an ng nagdaang gabi, itinunghay ang mga mata at nakita niya ang
kapirasong napunit sa baro ni basilio sa dulo ng isang kawayan ng
dingding, na na sa tabi ng bangin. nagtinding, kinuha ang pilas na
damit na iyon at pinagmasdan sa init ng araw: may mga bahid, na dugo.

datapwa't marahil hindi nakita ni sisa ang gayong mga bahid, sa pagka't
nanaog at ipinagpatuloy ang pagsisiyasat sa pilas, sa gitna ng
nakasusunog na init ng araw, na kanyang itinataas, at sa pagka't tila
mandin ang tingin niya ay madilim na lahat, tinitigan niya ng paharap
ang araw ng dilat na dilat.

nagpatuloy rin siya ng pagpapalakadlakad sa magkabikabila, na sumisigaw
o umaatungal ng kakaibang tunog; marahil siya ay katatakutan kung sa
kanya ay may makarinig; may isang tinig ang kanyang vokes na hindi
karaniwang manggaling sa lalamunan ng tao. sa boong gabi, pagka
umaatungal ang unos, at lumilipad ang hangin ng kalagimlagim na
katulinan, at ipinagtatabuyan ng kanyang hindi nakikitang mga pakpak
ang isang hukbong mga aninong sa kanya ay humahagad, kung sakalit
kayo'y na sa isang bahay na giba at nag-iisa, at nakakarinig kayo ng
mga kakaibang daing, mga kakaibang buntong-hiningang ipinalalagay
ninyong yao'y ang hilahis ng hihip ng hangin sa pagtama sa matataas
na mga torre o sirang mga pader, datapuwa't sa inyo'y pumupuspos ng
takot at sa inyo'y nagpapakilabot na hindi ninyo mapigilan; talastasin
nga ninyong higit ang lungkot ng tinig ng inang iyon, kay sa hindi
mapaglirip na mga hibik sa mga gabing madilim pagka umaatungal ang
unos.

sa gayong kalagaya'y inabot si sisa ng gabi. pinagkalooban siya marahil
ng langit ng ilang horas na pagkakatulog, at samantalang siya ay
nahihimbing, hinilahihisan ng pakpak ng isang angel ang namumutla
niyang mukha, upang makatkat sa kanya ang alaala, na walang ibang
tinataglay kung di pawang kapighatian; marahil hindi kasiyang makaya ng
mahinang lakas ng tao ang gayong karaming mga pagkakasakit, kaya't ng
magkagayon ay na mag-itan marahil ang inang-talaga ng dios na taglay ang
kanyang matimyas na pangpagaang ng hirap, ang pagkalimot; datapuwat sa
papaano man, ang katotohana'y ng kinabukasan, si sisa'y
nagpapalakadlakad na nakangiti, nag-aawit o kung hindi nakikipag-usap
sa lahat ng mga may buhay na kinapal.







manga ilaw at mga dilim


nakaraan ang tatlong araw mula ng mangyari ang mga bagay na aming
sinaysay. ginamit ng bayan ng san diego ang tatlong araw na ito, na
kasama ang mga gabi sa paghahanda ng fiesta at sa mga salitaan,
kasabay ang mga pag-uupasala.

samantalang kanilang nilalasap-lasap na ang mga mangyayaring mga
kasayahan, pinipintasan ng iba ang gobernadorkillo, ang iba naman ay ang
teniente mayor, at ang iba ay ang mga bata, at hindi nawawalan ng
binibigyang kasalanan ng lahat ang lahat.

pinag-uusap-usapan ang pagdating ni maria klara, na kasama ng tia
isabel. sila ay nangatutuwa sa gayong pagdating, palibhasa ay kanilang
kinalulugdan siya, at kasabay ng kanilang malaking panggigilalas sa
kanyang kagandahan, ang kanila namang pagtataka sa mga pagbabagobago
ng kaugalian ni pari sal madalas na siya ay natitigagal at anaki'y
nakalilimot samantalang nagmimisa; hindi na lubhang nakikipagsalitaan sa
amin, at kitangkita ang kanyang pagyayat at ang kanyang pagkawalang
katiwasayan ng loob, ang sabihan ng mga nagkukumpisal sa kanya.
namamasid ng kokinerong siya ay namamayat ng namamayat, at dumaraing
ng di pagpapaunlak sa kanyang mga inilulutong pagkain. ngunit ang
lalong nakapagpapaalab ng mga bulong-bulunga'y ang kanilang
namamasdang mahigit sa dalawang ilaw sa kumbento kung gabi, samantalang
si pari salvi'y dumadalaw sa isang bahay ng mamamayan  sa bahay ni
maria klara! nangagkukrus ang mga mapagbanal, ngunit ipinatutuloy
nila ang pagbubulong-bulungan.

tumelegrama si juan krisostomo ibarra buhat sa pangulong bayan ng
lalawigan, na bumabati siya kay tia isabel at sa pamangkin nito;
ngunit hindi ipinaliliwanag kung bakit wala siya roon. ang akala ng
marami siya ay nabibilango dahil sa ginawa niya kay pari salvi ng hapon
ng araw ng todos los santos.

datapuwa't lalo ng lumaki ang mga usap-usapan ng makita nila ng
hapon ng ikatlong araw na lumulunsad si ibarra sa isang kokhe, sa
harapan ng munting bahay na tinitirahan ng dalagang kanyang magiging
asawa, at bumabati ng boong pitagan sa fraile, na tumutungo rin sa
bahay na iyon.

sino man ay walang nakakagunita kay sisa at sa kanyang mga anak.

kung pumaroon tayo ngayon sa bahay ni maria klara, isang magandang
pugad na na sa gitna ng mga dalandan at ilang-ilang, mararatnan pa
natin ang binata't dalagang kapuwa nakasungaw sa isang bintana sa
dakong dagatan. lumililim sa bintanang iyon ang mga bulaklak at mga
halamang gumagapang sa mga kawayan at sa mga kawad, na pawang
nangagsasabog ng pihikang bango.

bumubulong ang kanilang mga labi ng mga salitang higit ang
kagandahang dinggin kay sa halishisan ng mga damo, at lalong
mahalimuyak kay sa hanging may taglay na bangong handog ng mga
bulaklak halamanan.

sinasamantala ng mga sirena sa dagatan ang pag-aagaw-dilim ng oras
na iyon ng matuling pagtatakip-silim ng hapon, upang isungaw sa
ibabaw ng mga alon ang kanilang masasayang maliliit na ulo at
panggilalasan at bumati ng kanilang mga awit sa araw na
naghihingalo. mga asul daw ang kanilang mga mata at ang kanilang mga
buhok; na sila ay may mga putong na koronang halaman sa tubig na may
mga bulaklak na mapuputit mapupula; manakanaka raw ipinamamalas ng
mga bula ang kanilang parang linalik na katawang higit sa bula ang
kaputian at kung ganap ng gabi'y kanilang pinasisimulaan ang kanilang
mga kalugodlugod na paglalaro, at kanilang ipinaririnig ang mga tinig
na talinghagang tulad sa mga arpa sa langit; sa bihanan din namang
; ngunit pagbalikan natin ang ating mga kinabataan pakinggan natin
ang wakas ng kanilang salitaan. sinasabi ni ibarra kay maria klara:

 bukas, bago magbukang liwayway, magaganap ang hangad mo. ihahanda
kong lahat ngayong gabi at ng huwag magkulang ng ano man.

 kung gayon ay susulat ako sa aking mga kaibigang babae at ng
mangagsiparito. gawin mo ang bagay na ito sa isang parang huwag sanang
makasunod ang kura!

 at bakit?

 sa pagka't tila mandin ako ay binabantayan niya. nakasasama sa akin ang
kanyang mga matang malalalim at malulungkot, pagka itinititig niya sa
akin ay ako ay natatakot. pagka ako ay kinakausap niya, siya ay may isang
vokes na  sinasabi sa akin ang mga bagay na totoong kakaiba, na
hindi mapaglirip, na totoong kakatuwa  minsan ay itinanong niya sa akin
kung hindi ko nananag-inip ng tungkol sa mga sulat ng nanay; sa aking
akala'y halos nasisira ang kanyang bait. sinasabi sa akin ng kaibigan
kong si sinang at saka ni andeng na aking kapatid sa gatas, na siya ay
may pagkakulang-kulang ang isip. gawin mo sana ng paraang siya ay huwag
pumarito!

 hindi maaaring siya ay hindi natin anyayahan ang sagot ni ibarrang
nag-iisip-isip. katungkulang atang ito ng kaugalian ng bayan; siya ay
nasa bahay mo at bukod sa rito ay nag-ugaling mahal siya sa akin. nag
magtanong sa kanya ang alkalde tungkol sa bagay na sinabi ko na sa iyo,
walang sinabi siya kung di pawang mga pagpuri sa akin, at hindi
nag-akalang maglagay ng kahit kaunting hadlang man lamang. ngunit
namamasid kong ikaw ay namumuhi; huwag kang manimdim at hindi makasasama
siya sa atin sa bangka.

narinig ang marahang lakad; yao'y ang kurang lumalapit na taglay ang
ngiting pilit.

 maginaw ang hangin! anya; pagka nakakahagip ng isang sipon, ay
hindi bumibitiw kung di dumating ang tag-init. hindi ba kayo
nanganganib na baka kayo ay malamigan?

nangangatal ang vokes niya at sa malayo ang kanyang tanaw: hindi siya
tumitingin sa binata't dalaga.

 tumbalik; ang pakiramdam namin ay kaayaaya ang gabi at masarap ang
hangin. ito ang pinaka otono at primavera namin, nanlalaglag
ang ilang mga dahon, datapuwa't laging sumisilang ang mga bulaklak.

nagbuntong hininga si pari sal

 ipinalalagay kong karikitdikitan ang pagkakalangkap ng dalawang
bahaging ito ng taong hindi nanggigitna, ang invierno
tagginaw ang ipinagpatuloy ni ibara. sisilang, pagdating ng
febrero, ang mga bagong sanga ng mga kahoy at pagdating ng marso'y
may mga bungang hinog na tayo. pagdating ng mga buwang tag-init ay
paparoon kami sa ibang dako.

ngumiti si fray sal nagpasimula sila ng pagsasalitaan ng mga
bagay-bagay na walang kabuluhan, ng nauukol sa panahon, sa bayan at sa
darating na fiesta; humanap si maria klara ng dahilan at umalis.

 at yamang mga fiesta ang ating mga pinag-uusapan, itulot po ninyong
kayo'y anyayahan ko sa gagawin namin bukas. ito ay isang fiestang bukid
na aming iaalay sa aming mga kaibigan at iniaalay naman nila sa amin.

 at saan po ba gagawin?

 ibig ng mga kabataang gawin sa batis sa umaagos sa malapit ditong
gubat at na sa tabi ng baliti: kaya magbangon tayo ng maaga at ng
huwag tayong abutin ng araw.

nag-isip-isip ang fraile, at di nalaon at sumagot:

 mapanuksong totoo ang anyaya at ako ay napahihinuhod, upang sa inyo'y
patotohanang hindi po ako nagtatanim sa inyo. datapuwa't kinakailangang
dumalo roon pagkatapos na aking maganap ang aking mga katungkulan.
kayo'y mapalad, sa pagka't may kalayaan, lubos na may kalayaan!

nang makaraan ang ilang sandali ay nagpaalam si ibarra upang
pangasiwaan ang paghahanda ng fiesta sa kinabukasan. madilim na ang
gabi.

lumapit sa kanya sa daan ang isang sa kanya ay naghandog ng boong
paggalang.

 sino po ba kayo? ang sa kanya ay tanong ni ibarra.

 hindi po ninyo alam, ginoo, ang aking pangalan, ang sagot ng hindi
kilala. dalawang araw na pong hinihintay ko kayo.

 at bakit?

 sa pagka't sa alin mang dako ay hindi ako kinahabagan, palibhasa ay ako
raw po'y tulisan, ginoo datapuwa't nawalan ako ng mga anak, sira ang
isip ng aking asawa, at ang sabihan ng lahat ay karapatdapat ako sa
nangyayari sa akin!

madaling pinagmasdan ni ibarra ang taong iyon, at tumanong:

 at ano ba ang ibig ninyo ngayon?

 ipagmakaawa ko po sa inyo ang aking asawa at ang aking mga anak!

 hindi ako makatigil, ang sagot ni ibarra. kung ibig po ninyong
sumunod sa akin, habang tayo ay lumalakad ay masasabi ninyo ang sa inyo'y
nangyayari.

napasalamat ang tao at pagdaka'y nangawala sila sa gitna ng kadiliman
ng mga daang bahagya na may ilaw.




 tinatawag ng mga kastilang otono ang panahong sumusunod sa
verano o tag-araw at tinatawag nilang primavera ang panahong
sumusunod sa invierno o tagginaw.






ang pangigisda


numiningning pa ang mga bitin sa langit safir, at
nangagugulaylay pa ang mga ibon sa mga sanga ng kahoy, ay
nangaglilibot na sa mga lansangan ng bayang ang tungo'y sa dagatan,
ang isang masayang kawang naliliwanagan ng nakagagalak na liwanag ng
mga huepe.

sila ay limang mga batang dalagang nangagmamadali ng paglakad, na
nagkakakapitkapit o nakayakap kaya sa bayawang ng kalapit, na ilang
matandang babae ang sumusunod at saka ilang mga babaeng alilang sunong
ng kalugodlugod na anyo ang mga bakol na puno ng mga baon; mga
pinggan at iba pa. pagkakita sa kanilang mga mukhang ang kabataa'y
tumatawa at ang pag asa'y maniningning; sa panonood ng linipadlipad ng
kanilang malalago't maiitim na buhok at malalapad na kunot ng kanilang
mga damit, marahil ipalagay nating sila ay mga diosa ng gabi, kung di
sana talastas nating sila ay si maria klara na kasama ang kanyang apat na
kaibigan: ang masayang si sinang na kanyang pinsan, ang hindi makibing
si viktoria, ang magandang si iday at ang mahinhing si neneng na
matimtiman at kimi ang kagandahan.

nangagsasalitaan ng boong ligaya, nangagtatawanan, nangagkukurutan,
nangag-aanasan at pakatapos naghahalakhakan.

 gigisingin ninyo ang taong natutulog pa! ang ipinagwiwika sa
kanila ni tia isabel; ng kabataan namin ay hindi kami nagkakaingay
ng ganyan.

 marahil hindi naman kayo gumigising ng maagang gaya namin, at
marahil hindi naman napakamatulugin ang mga matatanda! ang panagot
ng maliit na si sinang.

sandaling hindi sila nangagsasalita, pinagpipilitan kaya nilang
magsalita ng marahahan; ngunit hindi nalalao't nangakalilimot,
nangagtatawanan, at pinupuno ang daan ng kanilang mga bata at
sariwang tinig.

 konowari magtampo ka; huwag mo siyang kausapin! ang sabi ni sinang
kay maria klara; kagalitan mo siya at ng huwag mamihasa sa kasam-an
ng asal.

 huwag mo pakahigpit naman! ani iday,

 magmahigpit ka, huwag kang haling! dapat magmasunurin ang
nangingibig samantalang nangingibig; sa pagka't kung asawa na'y
gagawin ang bawa't maibigan niya! ang hatol ng maliit na si sinang.

 ano ang kinalaman mo niyan, bata? ang ipinagwika ng kanyang pinsang
si viktoria.

 ssst! huwag kayong maingay at dumarating sila!

dumarating nga naman ang isang pulutong ng mga binatang
nangagtatanglaw ng sigsig. nangagsisilakad silang hindi umiimik na
tinutugtugan ng isang gitarra.

 tila gitarra ng pulubi! ani sinang na nagtatawa.

nang mag abot na ang dalawang pulutong, ang mga babae ay siyang
nag-anyong hindi makibin at matimtiman, na para manding hindi pa sila
nakakapag-aral na tumawa; tumbalik, ang mga lalaki naman ang
nangagsasalita, nangagsisingiti at tumatanong ng makaanim upang
magtamo ng isang kasagutan.

 tahimik baga kaya ang dagatan? inaakala baga ninyong magkakaroon
tayo ng mabuting panahon? ang tanong ng mga ina.

 huwag po sana kayong maligalig, mga ginoong babae, mabuti akong
lumangoy! ang sagot naman ng isang binatang payat at matangkad.

 dapat sanang tayo ay nagsimba muna! ang buntong-hininga ni tia
isabel na pinagduduop ang kamay.

 nasasapanahon pa, ginoong babae: si albinong ng panahon niya ay
naging seminarista, makapagmimisa sa bangka, ang isinagot ng isa,
na itinuturo ang binatang payat at matangkad.

si albinong may pagmumukhang palabiro, ng marinig na siya ay
binabanggit, nag-anyong mapanglaw at banal, na ano pa at ginagagad niya
si pari sal

baga ma't hindi nililimot ni ibarra ang kahinhinan, nakikisalamuha siya
sa kasayahan ng kanyang mga kasamahan.

pagdating nila sa pasigan, hindi sinasadya ay tumakas sa mga labi ng
mga babae ang mga sigaw ng pagtataka at katowaan. doon ay kanilang
nakita ang dalawang bangkang nagkakakabit, na mainam ang pagkakagayak
ng mga pinagtuhog-tuhog na mga bulaklak at mga dahon, kasama ng
mga sarisaring kulay na mga damit na pinakumbo: nakasabit sa bagong
lagay na bubong ng sasakyang iyon ang mga maliliit na farol na papel,
na may mga kasal-it na mga rosas at mga klavel, mga bungang
halamang gaya ng pinya, kasuy, saging, bayabas, lansones at iba pa.
dinala roon ni ibarra ang kanyang alfombra, mga maririkit na panabing
at mga kogin at ang lahat ng ito ay siyang ginawang upuang maginhawa
ng mga babae. napapamutihan din ang mga tikin at mga sagwan. sa
isang bangkang lalong marikit ang pagkakagayak ay may isang arpa, mga
gitarra, mga akordeon at isang sungay ng kalabaw; sa isang bangka
naman ay nagniningas ang mga kalang lupa at doon ay inihahanda ang kha,
kafe at salabat na gagawing agahan.

 dito ang mga babae, diyan ang mga lalaki! ang sabi ng mga ina
paglulan nila sa bangka. mangatali kayo! huwag sana kayong lubhang
magalaw at malulubog tayo!

 mangagkrus muna kayo! ang sabi ni tia isabel na nagkukrus.

 at tayo ba'y mangag-iisa lamang dito? ang tanong ni sinang, na
pinasasama ang mukha tayo ba lamang ? aray!

ang kadahilanan ng aray! na ito ay gawa ng isang kurot na sa
kapanahuna'y ibinigay kay sinang ng kanyang ina.

lumalayong untiunti ang mga bangka sa pasigan at naaanino ang ilaw ng
mga farol sa salamin ng dagatang walang kaalon-alon. sa silangana'y
sumusungaw ang mga unang kulay ng liwayway.

naghahari ang malaking katahimikan; ang mga binata't dalagang
nagkakabukod-bukod, ayon sa kalooban ng mga inay ay tila
nangaggugunamgunam.

 mag-ingat ka! ani albinong seminarista ng sabing malakas sa isang
kapuwa binata; yapakan mong magaling ang mga bunot na pangsiksik na na
sa ilalim ng iyong paa.

 bakit?

 sa pagka't maaaring mabunglos at pumasok ang tubig; maraming butas ang
bangkang ito.

 ay, at tayo ay lumulubog! ang sigawan ng mga babaeng malaki ang
gulat.

 huwag kayong mabahala, mga ginoong babae! ang pangpayapang sa
kanila ay sinabi ng seminarista. ang bangkang iyan ay hindi maaano; walang
bûtas kung di lilima lamang, na hindi naman totoong malalaki.

 limang butas! jesus! at ibig ba ninyong lunurin kami? ang sigawan
ng mga babaeng nangatatakot.

 wala po naman kung di lilima, mga ginoong babae, at ganyan kalaki
lamang! ang patibay na sabi ng seminarista, at sa kanila ay itinuturo
ang maliit na bilog na gawa ng kanyang hinlalaki at hintuturo na
pinaghuhugpong ang kapuwa dulo. yapakan ninyong mabuti ang bunot na
siksik at ng hindi mabunglos.

 dios ko! maria santisima! pumapasok na ang tubig! ang sigaw ng
isang matandang babaeng ang pakiramdam niya ay nababasa na siya.

nagkaroon ng kaunting kaguluhan, ang iba ay tumitil-i, ang iba naman ay
ibig lumukso sa tubig.

 yapakan ninyong magaling ang bunot diyan! ang patuloy na sigaw ni
albino, at kanyang itinuturo ang dakong kinalalagyan ng mga dalaga.

 saan? saan? dios! hindi namin nalalaman! parang awa na ninyo,
kayo'y pumarinit hindi namin nalalaman! ang pamanhik ng matatakuting
mga babae.

kinailangang lumipat ang ilang bagongtao sa kabilang bangka upang
papanatagin ang loob ng mga natatakot na mga ina. laking
pagkakataon! tila mandin may isang panganib sa tabi ng bawa't dalaga.
wala kahit isang nakapagbibigay panganib na butas sa tabi ng lahat
ng matatandang babae. at lalo pa manding malaking pagkakataon! umupo
si ibarra sa tabi ni maria klara; naupo si albino sa tabi ni viktoria at
iba pa. muling naghari ang katahimikan sa kabilugan ng mapag-ingat na
mga ina. datapuwa't hindi sa limpi ng mga dalaga.

sa pagka't hindi gumagalaw ng kamunti man lamang ang tubig, hindi
nalalayo ang mga baklad at saka totoo pang maaga, pinagkayariang
bitiwan ang mga gaod at mangag-agahan ang lahat. pinatay ang ilaw ng
mga farol, sapagka't nililiwanagan na ang alang-alang ng liwayway.

 walang kasinggaling ng salabat kung inumin kung umaga bago
magsimba! ani kapitana tika na ina ng masayang si sinang; uminom po
kayo ng salabat na may kahalong puto, albino, at makikita ninyong
hangang sa sisipagin pa kayong magdasal.

 iyan nga po ang ginagawa ko ang sagot naman nito; kaya't ibig ko
na tuloy magkumpisal.

 huwag! ani sinang, uminom kayo ng kafeng nakapagpapasaya ng
kalooban.

 ngayon din, sa pagka't ganakakaramdam na ako ng kalungkutan.

 huwag kayong uminom niyan ang paalaala ni tia isabel; uminom kayo
ng kha at kumain kayo ng galletas; nakapagpapatahimik daw ng isip ang
kha.

 iinom din ako ng kha at kakain ako ng galletas! ang sagot ng
mapagbigay loob na seminarista ang kabutiha'y hindi katolikismo ang
alin man sa mga inuming iyan.

 ngunit mangyayari ba ninyong ? ang tanong ni viktoria.

 kung makaiinom naman ako ng khokolate? mangyayari rin! huwag lamang
na mapakalaon bago mananghalian.

maganda ang umaga: nagpapasimula na ng pagtinggad ang tubig, at sa
liwanag na nanggagaling sa langit at sa sinag na sa tubig nagmumula,
ang nangyayari'y isang kaliwanagang tumatanglaw sa mga bagaybagay, na
halos hindi nagkakaanino, isang maningning at malamig na liwanag, na
nahahaluan ng mga kulay na ating napagwawari sa mga tanging pintura
tungkol sa dagat.

halos nangagagalak ang lahat, sinasanghod nila ang mahinang amihang
untiunting napupukaw; sampong ang mga inang puspos sa paninimdim at
mga pagpapaalaala'y nangagtatawanan at nangagbibiruan silasila.

 natatandaan mo ba? anang isa kay kapitana tika natatandaan mo ba
ng tayo ay nangaliligo sa ilog ng panahong dalaga pa tayo? di
kaginsaginsa'y dumarating na dala ng agos ang malilit na bankang upak
ng saging, na may lulang iba't ibang bungang halamang
nangasasalansan sa ibabaw ng mga mababangong bulaklak. bawa't isa sa
mga bangka ay may maliliit na banderang kinasusulatan ng ating
kanikanyang pangalan.

 at kung bumabalik na tayo sa bahay? ang isinalabat naman ng isa, na
hindi nagpabayang makatapos ang nagsasalita; nararatnan nating wasak ang
mga tulay na kawayan, at pagkakagayon ay napipilitan tayong tumawid sa
ilat  ang mga tampalasan!

 siya nga ani kapitana tika; datapuwa't iniibig ko pang mabasa ang
laylayan ng aking saya kay sa ipakita ang aking paa: nalalaman ko ng
may mga matang nagmamasid na nagtatago sa mga damuhan sa pampang.

nangagkikindatan at nangagngingitian ang mga dalagang nakakarinig
ng mga bagay na ito: hindi pumapansin ang mga iba, sa pagka't may
sarili naman silang mga pinag-uusapan.

isa lamang tao, ang gumaganap ng pagkapiloto, ang nananatili sa hindi
pag-imik at hindi nakikisama sa gayong mga pagkakatuwa. siya ay isang
binatang napagkikilalang malakas sa kanyang pangangatawan, mga kamay
at paa, at may pagmumukhang nakakaakit ng pagmamasid dahil, sa kanyang
mapanglaw na malalaking mata at mainam na tabas ng kanyang mga labi.
nahuhulog sa kanyang malusog na liig ang kanyang mga buhok na maiitim,
mahahaba at hindi inaalagaan; napagwawari sa mga kunot ng kanyang
itimang barong damit na magaspang ang kanyang makapangyarihang mga
kasukasuang sumapi sa kanyang maugat at lilis na mga bisig upang
magamit na parang isang balahibong ibon lamang ang malapad at
pagkalakilaking sagwang kanyang itinitimon upang mapatnugutan ang
dalawang bangka.

hindi miminsang nasubukan ang taong ito ni maria klarang siya ay
pinagmamasdan: kung nagkakagayon ay dalidaling tumitingin siya sa ibang
dako at tumatanaw sa malayo, sa bundok, sa pampang. nahabag ang dalaga
sa kanyang pag-iisa, kaya't kumuha ng ilang galleta at saka inialay.
tiningnan siya ng pilotong wari ay nagtataka; ngunit sandaling sandali
lamang tumagal ang gayong tingin: nuha ng isang galleta, at
napasalamat sa maikling salita na bahagya na mawatasan sa kahinaan ng
vokes.

at sino man ay hindi na muling naalaala siya. hindi nakapagpapakunot ng
alin mang bahagi ng kanyang mukha ang masasayang tawanan at mga
birûan ng mga binata't dalaga; hindi nakapagpapangiti sa kanyang
matatawaning si sinang, na napipilitang sumandaling ikukot ang kilay
kung tumatanggap ng mga kurot, upang manag-uli sa dating kasayahan.

ipinagpatuloy ang kanilang pagparoon sa mga baklad, pagkatapos na
makapagagahan.

dalawa ang baklad na iyong natatayo sa katatagang pagkakaalayo, at
kapuwa pag-aari ni kapitang tiago. natatanaw buhat sa malayo ang ilang
tagak na nakadapo sa ibabaw ng mga dulo ng mga kawayang tolos, na
ang anyo ay nagsisipanood, samantalang nangagliliparang ang tungo'y sa
iba't ibang dako ang mga kalaway na hinihilahisan ng kanilang mga
pakpak ang dakong ibabaw ng dagatan at pinupuspos ang impapawid ng
kanilang mga huning nanunuot sa tainga.

sinundan ng tingin ni maria klara ang mga tagak, na ng malapit ang
bangka ay nagliparang ang tungo'y sa kalapit na bundok.

 nangagpupugad ba ang mga ibong iyan sa bundok? ang tanong ni maria
klara sa piloto.

 marahil po, ginoo, ang isinagot ngunit sino man ay wala pang
nakakakita ng mga pugad na iyan.

 wala bang pugad ang mga ibong iyan?

 inakala kong sila ay may pugad, sa pagka't kung hindi totoong
kulang-palad sila.

nahiwatigan ni maria klara ang malungkot na pangungusap ng piloto ng
gayong mga salita.

 kung gayon ay paano?

 hindi raw, po, ginoo, nakikita ang mga pugad ng mga ibong iyan, at
taglay naman ang bisa na huwag makita ang may dala ng pugad ng
kalaway, at tulad sa kalolowang hindi nakikita kung di sa makinis na
salamin ng mga mata; gayon din namang hindi nakikita ang mga pugad na
iyan kung hindi lamang sa salamin ng tubig.

nag-anyong nag-iisip-isip si maria klara.

samantala ay dumating sila sa bangka; itinali ng matandang bangkero ang
mga sasakyan sa isang tolos na kawayan.

 hintay muna! ani tia isabel sa anak na lalaki ng matandang talagang
aakyat na sanang dala ang panalok, kinakailangang mahanda muna ang
sinigang at ng tuloy-tuloy sa sabaw ang mga isda panggagaling sa
tubig.

 mabait na tia isabel! ang biglang sinabi ng seminarista; aayaw na
susumandali man ay damdamin ng isda ang pagkahiwalay sa tubig.

balitang magaling na magluto, baga ma't may malinis na mukha, si andeng
na kapatid sa gatas ni maria klara. naghanda ng hugas-bigas, mga
kamatis at kamias, at tinutulungan o inaabala kaya siya ng ilang
marahil nangagnanais na sila ay kanyang kalugdan. linilinis ng mga
dalaga ang mga talbos ng kalabasa, hinihimay ang mga patani at
pinapuputolputol ang mga paayap ng kasinghahaba ng kigarrillo.

upang libangin ang kainipan ng mga nagmimithing makita kung paano
lalabas sa kanilang bilangguan ang mga isdang buhay at
nangaggagalawan, kinuha ng magandang si iday ang kanyang arpa. hindi
lamang mainam tumugtog si iday ng instrumentong ito, kung hindi bukod
sa rito ay may magagandang daliri.

nangagpakpakan ang mga kabataan, hinagkan siya ni maria klara: ang
arda ang siyang instrumentong lalong tinutugtog sa lalawigang iyon at
siyang nauukol sa gayong mga sandali.

 kantahin mo, viktoria, ang kankion ng matrimonio! ang hiningi
ng mga ina.

tumutol ang mga lalaki, at si viktoriang may mainam na vokes ay dumaing
na siya ay namamalat daw. ang kankion ng matrimonio'y isang magandang
tulang tagalog na nagsasaysay ng mga kahirapan at mga kalungkutan ng
matrimonio, na hindi binabanggit ang alin man sa kanyang mga katuwaan.

nang magkagayon ay hiningi nilang kumanta si maria klara.

 pawang malulungkot na lahat ang aking mga kankion.

 hindi kailangan! hindi kailangan! ang sabihan ng lahat.

hindi na siya napapamanhik; tinangnan ang arpa, tumugtog ng isang
preludio o pangunahin at kumantang ang vokes ay mataginting,
kalugodlugod nat agad ang damdamin:


sa sariling baya'y katamistamisan
ang lahat ng horas na nangagdaraan,
palibhasa roon ay pawang kaibigan
ang lahat ng abot ng sikat ng araw.
pangbuhay na lubos, ang hanging amihang
lumilipadlipad sa bundok at parang,
lubhang maligaya sampong kamatayan
at lalong matimyas ang pagsintang tunay!

<tb>

nagsisipagsaya sa labing marikit
ang ganap sa ningas at wagas na halik
nang mapag-arugang ina sa pag-ibig
kung siya ay magising na kalong sa dibdib,
tuloy hinahanap magiliw na bisig
na iniyayakap sa ligid ng liig
at ang mga mata'y pagka tumititig
pawang ngumingiti sa galak na akit.

<tb>

yaong kamataya'y katamistamisan
pagka nahahandog sa sariling bayang
ang lahat ng abot ng sinag ng araw
ating kakilala't  pawang kaibigan:
pangpatay na lubos ang hanging amihan
sa sino mang taong walang maisaysay
na bayang  sariling pinakamamahal,
inang maaruga't isang kasintahan!



natapos ang vokes, huminto, napipi ang arpa, at gayon man ay
nagsisipanatili sa pakikinig; sino man ay walang pumalakpak. naramdaman
ng mga dalagang napupuno ng luha ang kanilang mga mata. tila mandin
nababagot si ibarra at ang binatang piloto'y nakatanaw sa malayo at
hindi kumikilos.

di kaginsaginsa'y narinig ang isang tunog na nakabibingi; sumigaw ang
mga babae at tinakpan ang kanilang mga tainga. yao'y gawa ng naging
seminaristang si albino, na hinihipan ng boong lakas ng kanyang
lalamunan ang sungay ng kalabaw, na tambuli kung tawagin. nanag-uli
ang tawanan at ang galak; ang mga matang dating puno ng luha ay
sumaya.

 datapuwa't kami ba'y bibingihin mo, hereje? ang sigaw sa kanya ni
tia isabel.

 ginoong babae! ang sagot ng naging seminarista ng boong
kataimtiman; may naringig akong sinasabing isa raw dukhang trompetero
doon sa mga pampangin ng rhin, na nakapag-asawa, sa isang dalagang
mahal at mayaman, dahil sa pagtugtog ng trompeta lamang.

 tunay nga, ang trompetero sa sakkingen! ang idinugtong ni ibarra,
na hindi mangyaring di makipanayam sa bagong kasayahan.

 narinig na ninyo? ang ipinagpatuloy ni albino; kaya nga ibig kong
tingnan kung magkakaroon ako ng gayon ding kapalaran.

at muli na namang hinipan ng lalo pa manding malakas ang matunog na
sungay, at sinasadyang ilapit sa mga tainga ng mga dalagang
nagpapakita ng kapanglawan. sa gayon ay nagkaroon nga ng kaunting
kaguluhan; siya ay pinahimpil ng mga ina sa kahahampas ng khinelas at
kakukurot.

 aray! aray! ang sinabi niya, na hinihipo ang kanyang mga
bisig gaano ang layong ikinahihiwalay ng filipinas sa mga pampangin
ng rhin! oh tempora! oh mores! binibigyan ang iba ng ganting-pala
at balabal ng kahihiyan ang ibinibigay naman sa iba.

nangagtatawanan na ang lahat sampo ni viktoria, gayon man ay sinasabi ng
may masasayang mata na si sinang kay maria klara ng sabing marahan:

 mapalad ikaw! ay, ako man ay kakanta rin kung mangyayari sana!

sa kawakasa'y ipinagbigay alam ni andeng, na nakahanda na ang sabaw
upang matanggap ang doon ay ilalagay.

nanhik, ng magkagayon, ang nagbibinata ng anak ng mangingisda, sa
pabahay ng baklad, na na sa dakong dulong pinagtatalikupan nito at
doon ay maisusulat ang laskiate ogni speransa voi kh'entrate, kung
marunong sana at nakakawatas ng wikang italiano ang mga kulang palad
na mga isda: ang pumapasok sa kanila roon ay hindi lumalabas kung di ng
mamatay. yao'y isang kulong na may mga isang metro ang luang, na ang
pagkakaanyo'y makatitindig ang isang tao sa itaas upang buhat doon ay
mahagip ng salok ang mga isda at maitaas.

 diyan ang tunay na hindi ako mayayamot na mamingwit! ang sabi ni
sinang na nanginginig sa galak.

nangagmamasid ng di kawasa ang lahat: nakikinikinita na ng ibang
nangagpapalagan at nagluluksuhan ang mga isda sa loob ng lambat ng
panalok, kumikinang ang kanilang makikintab na kaliskis at iba pa. gayon
man, ng isisilid ng binata ang lambat ay walang ano mang lumuluksong
isda.

 marahil puno, ang marahang sabi ni albino; mahigit ng limang araw
na hindi pinapandaw.

itinaas ng mangingisda ang salok. ay! kahit isang isda man
lamang ay walang nakapamuti sa lambat; sa pagkahulog ng masaganang
patak ng tubig na liniliwanagan ng araw ay wari ay nagtatawa ng
mataginting. isang ah! ng pagtataka, ng sama ng loob, ng
pagkabigo ang tumakas sa mga labi ng lahat.

inulit ng binata ang paglulubog ng salok, at gayon din ang
kinahinatnan.

 hindi mo nalalaman ang iyong hanap-buhay! ang sa kanya ay sinabi ni
albino, at umukyabit ito sa pabahay ng baklad at inagaw ang salok sa
kama'y ng binata makikita ninyo ngayon! andeng, buksan mo na ang
palayok!

datapuwa't si albino man ay hindi nakakaalam: nanatili sa pagkawalang
laman ang salok. pinagtawanan siya ng lahat.

 huwag kayong maingay at naririnig kayo ng mga isda ay ayaw
pahuli! marahil punit ang lambat na ito!

ngunit walang kasirasira ang lambat.

 pabayaan mo't ako, ang sa kanya ay sinabi ni leong nangingibig kay
iday. siniyasat na magaling nito ang kalagayan ng baklad, minasdan ang
lambat, at ng matanto na niyang pawang magaling ang kalagayan ay
tumanong:

 talastas ba ninyong magaling na may limang araw ng hindi pinapandaw
ito?

 totoong nalalaman namin! niyong araw na bago mag todos los santos
ang kahulihulihang pagkapandaw nito.

 kung gayon ay o enkantado ang dagatan o makakahuli ako ng kahit iilan.

inilubog sa tubig ni leon ang salok; datapuwa't nalarawan sa mukha niya
ang pangigilalas. sandaling tiningnan niya ng walang imik ang kalapit
na bundok at ipinagpatuloy ang pag paparoon ay parito ng salok sa tubig:
pagkatapos ay umanas na hindi inaalis sa tubig ang salok:

 isang buaya!

 isang buaya! ang kanilang inulit.

nagpalipatlipat ng boong tulin sa mga bibig ang salitang iyon, sa
gitna ng pagkatakot at pagkamangha ng lahat.

 ano ang sabi ninyo? ang itinanong nila sa kanya.

 ang sabi ko ay may isang buayang nahuli, ang ipinagmatigas na sabi ni
leon, saka inilubog sa tubig ang tagdang kawayan ng salok, at
nagpatuloy ng pagsasalita:

 naririnig ba ninyo ang tunog na iyan? iyan ay hindi ang buhangin; iyan
ang matigas na balat, ang likod ng buaya. nakikita ba ninyo ang
paggalaw ng mga kawayan? iyan ay siya na nagpupumiglas, datapuwa't
siya ay nababaluktot; hintay kayo ! malaki: may isang dangkal halos o
mahigit pa ang lapad ng kanyang katawan.

 ano ang marapat gawin? ang tanungan.

 hulihin! ang sabi ng isang vokes.

 jesus! at sino ang huhuli?

sino man ay walang humahandog na sumisid sa kalaliman. ang tubig ay
malalim.

 dapat na itali natin siya sa ating bangka at saka kaladkarin ng
boong pagdiriwang! ani sinang. dapat bang kanin ang mga isdang
talagang kakanin natin!

 hindi pa ako nakakakita hangga ngayon ng isang buayang buhay! ang
ibinulong ni maria klara.

nagtindig ang piloto, kumuha ng isang mahabang lubit at maliksing
pumanhik sa pinakabatalan ng baklad. ipinagkaloob ni leong ang piloto'y
siyang humalili sa kanyang kinalalagyan.

lumukso ang piloto sa loob ng pabahay ng baklad, sa gitna ng
pagtataka at baga man nangagsisigawan ang lahat.

 dalhin po ninyo ang sundang na ito! ang sigaw ni krisostomo, at sa
kanya ay iniaabot ang binunot na isang malapad na sundang na gawa sa
toleod.

datapuwa't napaiimbulog na ang libolibong patak, at naghilom na ang
tubig ng boong talinghaga.

 jesus, maria y jose! ang sigawan ng mga babae. magkakasakuna
tayo! jesus, maria y jose!

 huwag kayong mabahala, mga ginoong babae, ang sa kanila ay sinabi
ng matandang bangkero, kung sa lalawiga'y may isang makagagawa ng
ganyang bagay, iyan ay siya.

 ano ang pangalan ng binatang iyan? ang itinanong nila.

 tinatawag namin siyang si piloto: sa mga pilotong nakilala ko ay
siya ang magaling sa lahat; ang kasam-an lamang ay hindi niya
kinagigiliwan ang hanap-buhay na iyan.

ang tubig ay gumagalaw, umaalimpuyo ang tubig: tila mandin may nagbubuno
sa ilalim; umuuga ang baklad. hindi umiimik ang lahat, pinipigil ang
paghinga. pinipisil ni ibarra ng nangangatal niyang kamay ang
puluhan ng matalas na sundang.

tila mandin ang pagbubuno'y natapos na. sumungaw sa ibabaw ng tubig
ang ulo ng binata, na binati ng masayang sigawan: punong-puno ng mga
luha ang mga mata ng mga babae.

umakyat ang piloto na hawak ang dulo ng lubid, at ng na sa batalan
na'y saka hinila ang lubid na iyon.

lumitaw ang buaya: nakatali ang lubid ng lambal na pahilis sa liig at
sa dakong buntot. malaking buaya iyon, na gaya na nga ng ibinalita na
ni leon may mga pinta, at sa ibabaw ng kanyang likod ay may sumisibol
ng lumot, na sa mga buaya'y siyang pinakauban kung baga sa tao.
umaatungal na parang vaka, hinahagkis ng kanyang buntot ang mga
dinding ng baklad, kumakapit doon, at inginananganga ang kanyang
maitim at kagulatgulat na bunganga na ano pa at ipinakikita ang kanyang
mahahabang mga pangil.

nag-iisa ang piloto sa paghila sa buaya sa itaas: walang nakakagunitang
sa kanya ay tumulong.

nang wala na sa tubig at ng mailagay na sa ibabaw ng batalan,
tinapakan ng piloto ang buaya ng kanyang paa; tinikom ng kanyang
malakas na kamay ang pagkalalaking mga panga, at binantang talian ang
nguso ng matibay na gapos. tinikman ng buaya ang huling pagpipiglas,
ibinalantok ang katawa't saka ipinalo sa batalan ang malakas niyang
buntot, at pagkakawala'y sumibat at nilukso ang dagatan, sa dakong labas
ng baklad, na ano pa at nakaladkad ang sa kanya ay nagpapasuko. walang
salang mapapatay ang piloto; isang sigaw ng panghihilakbot ang tumakas
sa lahat ng mga dibdib.

matuling tulad sa lintik ay biglang nahulog sa tubig ang isang katawan;
bahagya na sila nagkapanahong makitang si ibarra iyon. hindi hinimatay
si maria klara, sa pagka't hindi pa natututo ang mga filipinang
maghimatay.

nakita nilang namula ang mga alon, nadampol ng dugo ang tubig. lumukso
sa malalim na tubigang binatang mangingisda na hawak ang kanyang
gulok, sumunod sa kanya ang kanyang ama; datapuwa't bago pa lamang
nakasisisid sila ay siyang paglutang naman ni krisostomo at ng piloto na
kapuwa nakakapit sa bangkay ng buaya. ang boong tiyang maputi nito ay
baak at nakapako sa lalamunan ang sundang.

hindi maisaysay ang katowaan: libolibong kamay ang sa kanila ay umabot
upang iahon sila sa tubig. nahihibang halos ang matatandang babae at
sila ay nangagtatawanan at nangagdarasal. nalimutan ni andeng na
makaatlo ng sumulak ang kanyang sinigang: nabubo ang lahat ng sabaw at
namatay ang apoy. si maria klara lamang ang hindi makapagsalita.

hindi naano si ibarra; nagkaroon ng bahagyang galos sa bisig ang
piloto.

 kayo ang pinagkakautangan ko ng aking buhay! ang sabi ng piloto
kay ibarrang nagbabalot ng mga mantang lana at mga tapis.

ang anyo ng vokes ng piloto'y tila mandin may pighati.

 totoong masulong po kayo sa panganib, ang sa kanya ay isinagot ni
ibarra; uli-uli huwag po ninyong tutuksuhin ang dios.

 kung di ka sana nakabalik!ang ibinulong ni maria klarang namumutla
at nangangatal pa.

 kung di sana ako nakabalik at ikaw ay sumunod sa akin, ang isinagot
ng binata, na kanyang ipinagpatuloy ang kaisipan, sa ilalim ng
dagata'y mapapasama ako disin sa aking familia!

hindi nalilimutan ni ibarrang doon humihimlay ang mga but-o ng kanyang
ama.

aayaw ng pumaroon ang matatandang babae sa kabilang baklad, ibig na
nilang umuwi, at ang kanilang minamatuwid ay nagpasimula raw ng masama
ang araw, at baka may mangyaring maraming sakuna.

 at ang lahat ng iyan ay dahil, sa hindi tayo nagsimba muna! ang
ibinubuntong hininga ng isang matandang babae.

 datapuwa't ano po bang sakuna ang nangyari sa atin, mga ginoong
babae? ang tanong ni ibarra. ang buaya ang siya lamang kinulang
palad!

 at ang bagay na ito ay nagpapatotoo, ang iniwakas ng naging
seminarista, na sa boong kanyang makasalanang buhay hindi nagsimba
kailan man ang sawing palad na buayang ito. kailan man ay hindi ko
makitang siya ay nakasama ng lubhang maraming mga buayang malimit na
pasasimbahan.

nagsiparoon nga ang mga bangka sa kabilang baklad, at kinailangang
muling maghanda si andeng ng ibang sabaw na pagsisigangan.

umaaraw na; humihihip ang amihan: napupukaw at namamasag ang mga alon
sa paligid ng buaya, at nagtatayo ng nga bundok ng bula, na doon ay
kumikintab ng boong kasaganaan sa mga kulay ang liwanag ng araw,
ayon sa saysay ng poetang si p.a. paterno.

muling tumunog ang musika: tumutugtog si iday ng arpa, at ang mga
lalaki naman ay mga akordeon at mga gitarra, na humigit kumulang ang
afinakion; datapuwa't si albino ang magaling tumugtog sa lahat, sa
pagka't tunay na kinakamot ang gitarra, nagkukulang sa tono at
mayatmaya'y sumisinsay sa kompas, at kaginsagisa'y nakalilimot, kaya't
lumilipat sa sonatang ibang iba sa dating tinutugtog.

pinaroonan ang kabilang baklad na may malaking pag-aalinlangan; marami
ang umaasang naroroon doon ang babaeng buayang asawa ng napatay,
ngunit mapagbiro ang naturalesa, kaya't laging puno ng isda ang
salok kailanis ma't ililitaw.

nag-uutos si tia isabel:

mabuting isigang ang ayungin; pabayaan ninyo ang biya at ng
magawang eskabekhe, ipasa ninyo ang dalag at ang buwan-buwan:
mahaba ang buhay ng dalag. ilagay ninyo sila sa lambat at ng manatili
sila sa tubig. ilagay ninyo ang mga sugpo sa kawali! ukol na iihaw
ang banak na may kamatis sa tiyan, at nakabalot sa dahon ng saging.

pabayaan ninyo ang iba at ng maging pain. hindi magaling na pabayaang
ang walang kalamanlaman ang baklad, ang idinugtong.

ng magkagayon ay nangag-akala silang lumunsad sa pampang, sa gubat na
iyon ng matatandang kahoy na pag-aari ni ibarra. doon ay sa lilim at sa
tabi ng malinaw na batis ay manananghalian sila sa gitna ng mga
bulaklak o sa ilalim ng itatayo agad-agad na mga palapala.

umaalingawngaw sa alang-alang ang musika; napaimbulog ng boong
kasayahan ang usok ng mga kalang ang anyo ay manipis na ipoipo: umaawit
ang tubig sa loob ng mainit na palayok; marahil ay mga salitang
pang-aliw sa mga isdang patay, marahil ay libak at kutya:
nagpapapihitpihit ang bangkay ng buaya, kung minsan ay biglang
ipinakikita ang maputi at wakwak na tiyan, kung minsan naman ay biglang
ipinakikita ang may pinta at namemerdeng likod, ngunit hindi
nagugulumihanan ang taong minamahal ng naturalesa, sa gayong karaming
pagpatay na kusa sa mga kapatid, ayon sa sasabihin marahil ng mga
bramin o ng mga vegetariano.




 maningning batong asul ang kulay.






sa gubat


maaga, maagang maaga ng magmisa si pari salvi, at sa ilang sandali'y
kanyang nilinis ang may labingdalawang kalolowang marurumi, at ang
ganitong gawa ay hindi niya nauugalian.

tila mandin nawal-an ng ganang kumain ang karapatdapat na kura, dahil
sa pagkabasa ng ilang sulat na dumating na may mga sello at mabuti
ang pagkakalagay ng lakre; sa pagka't pinabayaang lubos na lumamig
ang khokolate.

may sakit ang pari, ang sinasabi ng kokinero, samantalang naghahanda
ng ibang tasa ng khokolate; mahaba ng araw na hindi kumakain, sa
anim na pinggang inihahayin ko sa kanya sa mesa, walang dalawang
pinggan ang kanyang sinasalang.

 dahil sa hindi siya nakakatulog ng mahusay, ang sagot ng alilang
lalaki; siya ay binabangungot mula ng magbago ng tinutulugan.
nalalao'y lalong nanglalalim ang kanyang mga mata, at totoong
naninilaw.

tunay nga namang nakahahabag tingnan si pari sal hindi man lamang
sinalang ang pangalawang tasa ng khokolate, hindi tinikman man lamang
ang mga hojaldeng kebu; nagpaparoon ay parito sa maluang na salas at
kinukuyumos ng kanyang mabut-ong mga kamay ang isang sulat na
manakanakang binabasa. hiningi, sa kawakasan, ang kanyang kokhe,
nag-ayos at saka nag-utos na siya ay ihatid sa gubat na kinalalagyan ng
nakapamamanglaw na kahoy at sa malapit doon ay nangagkakatuwa ng
paglalakbay sa kaparangan.

pinaalis ni pari salvi ang kokhe, pagdating sa lugar na iyon, at
pumasok siyang nag-iisa sa gubat.

isang mapanglaw na landas na bahagya na nabuksan sa kasukalan ang
pinagdaraanang patungo sa isang batis, na ang tubig na umaagos doon ay
galing sa ilang bukal ng malakukong tubig, tulad sa mga na sa
tagiliran ng makiling. mga bulaklak na kusang sumisibol na ang marami
sa kanila ay hindi pa napapangalanan, ang siyang pamuti ng mga
pangpang ng batis na iyon; ngunit marahil ay kilala na ng mga
doradong maliliit na hayop, ng mga paroparong sarisari ang lalaki, at
may mga kulay na asul at ginto, mapuputi at maiitim, sal-it sal-it na
kulay maniningning, makikintab, may mga taglay na mga rubi at mga
esmeralda sa kanilang mga pakpak, at ng mga libolibong mga tutubing
kumikinang ng tulad sa metal, at wari nasasabugan ng totoong mataas na
ginto. ang tunog ng pagaspas ng mga maliliit na mga hayop na ito,
ang irit ng yayay na nag-iingay sa araw at gabi, ang huni ng ibon, o
ang lagapak ng bulok na sanga ng kahoy na nahuhulog at
nagkakasabitsabit sa lahat ng lugar ang siyang tanging sumisira ng
katahimikan ng talinghagang lugar na iyon.

malaonlaon din siyang nagpalakadlakad sa kasukalan ng mga gumagapang
na damo, na kanyang pinangingilagan ang mga dawag na kumakapit sa
kanyang habitong gingon na tila mandin ibig siyang pigilin, at
pinatitisodtisod maya't maya ang mga para ninyong di bihasang maglakad
ng mga ugat ng mga kahoy na lumalabas sa lupa. bigla siyang
tumigil: masasayang mga halakhakan at mga sariwang vokes ang dumating
sa kanyang mga tainga, at nanggagaling ang mga vokes at ang mga
halakhakan sa batis, at nalalao'y lalong nalalapit.

 titingnan ko kung ako ay makakasumpong ng isang pugad, ang sinasabi
ng isang maganda at matimyas na vokes na nakikilala ng kura; ibig ko
siya makita na hindi niya ako nakikita, ibig ko siyang sundan sa lahat
ng dako.

nagtago si pari salvi sa likod ng malaking puno ng isang kahoy at saka
nakinig.

 sa makatuwid ay ibig mong gawin sa kanya ang sa iyo ay ginagawa ng
kura, na binabantayan ka saan ka man pumaroon? ang itinugon ng isang
masayang vokes. mag-ingat ka, sa pagka't nakayayayat at
nakapagpapalalim ng mga mata ang panibugho!

 hindi, hindi panibugho; kung di pagkaibig lamang na makaalam ng di ko
talos! ang isinasagot ng mataginting na vokes, samantalang, inuulit
ng masaya:

 siya nga, panibugho, panibugho! at humahalakhak ng tawa.

 kung ako ay naninibugho, hindi ako ang hindi pakikita; ang hindi ko
ipakikita ay siya, ng hindi siya mamasdan nino man.

 ngunit ikaw may hindi mo siya makikita, at iyan ay hindi magaling. ang
lalong magaling, kung makakasumpong tayo ng pugad, ay ating iregalo
sa kura, at sa gayon ay kanyang mababantayan tayo, na hindi
magkakailangang siya ay makita, anong akala mo?

 hindi ako naniniwala sa mga pugad ng mga tagak ang sagot ng isang
vokes; ngunit kailan ma't ako ay manibugho matututo akong magbantay na
hindi ako makikita.

 at paano? at paano? bakit, gaya ba ng isang sor eskukha?

nakapagpahakhak ng masaya ang gayong alaala sa pagkakolegiala.

 nalalaman mo na kung paano ang pagdaya kay sor eskukha!

nakita ni pari salvi, mula sa kanyang pinagtataguan si maria klara, si
viktoria si sinang na naglilibot sa ilog. lumalakad ang tatlong ang
tingin ay sa salamin ng tubig at nangaghahanap ng talinghagang pugad
ng tagak: basa sila hangang sa tuhod, na ano pa at nahihiwatigan sa mga
malalapad na kunot ng kanilang mga sayang pangpaligo ang kalugodlugod
na hubog ng kanilang mga binti. nakalugay ang kanilang buhok at hubad
ang kanilang mga bisig, at natatakpan ang katawan ng isang barong may
malalapad na guhit at masasayang mga kulay. samantalang naghahanap sila
ng isang bagay na hindi mangyayaring masumpungan ay namumuti tuloy
sila ng mga bulaklak at nangunguha ng mga gulay sa pampang.

pinanonood ng fraileng akteon na namumutla at hindi kumikilos ang
mahinhing dianang iyon; ang mga mata niyang numiningning sa madilim na
hungkag na kinalalagyan ay hindi nangapapagal ng pagtataka sa mga
mapuputi at parang linalik na mga bisig, yaong magandang liig hanggang
pa pasimula ng dibdib; ang maliliit at kulay rosang mga paang
nangaglalaro sa tubig, pawang pumupukaw sa abang kataohan niya ng
kakaibang mga damdamin at nagpapapanaginip ng mga bagong kaisipan sa
nilalagnat niyang budhi.

sa likod ng isang pag-liko sa ilat, sa gitna ng masukal na kawayanan;
nangawala ang mga matitimyas na mga dalagang iyon, at hindi na
maringig ang kanilang malulupit na mga parunggit. haling,
nanglulupaypay, pigta ng pawis umalis si pari salvi sa kanyang
pinagtataguan, at nagpalingaplingap sa kanyang paligidligid, na ang
mga mata'y hibang. humintong hindi kumikilos, nagaalinlangan;
humakbang ng ilan at anaki'y ibig sumunod sa mga dalaga, ngunit
nagbalik at naglakad sa pampang at ang ibang mga kasama ng mga
dalagang iyon ang siyang hinanap.

nakita niya sa malayo-layo roon, sa gitna ng batis, ang isang wari ay
paliguang magaling ang pagkakabakod, at ang pinakabubong ay isang
malagong kawayan; may nanggagaling doong masasayang mga vokes ng
babae. napapamutihan ang paliguang iyon ng dahon ng mga niyog, mga
bulaklak at mga bandera. nakatanaw naman siya sa dako pa roon ng isang
tulay na kawayan at sa dakong malayo'y mga lalaking nangaliligo,
samantalang nangagkakagulo ang karamihang mga alilang lalaki at mga
alilang babae sa palibot ng mga kalang biglaan ang pagkakagawa at
nangagsusumakit ng paghihimulmol sa mga inahing manok, nangaghuhugas
ng bigas, nag-iihaw ng lekhon at iba pa. at doon sa kabilang ibayo,
sa isang kalinisang kanilang hinawan, sa loob ng lilim ng isang
palapalang kanilang bagong itinayong ang mga haligi'y kahoy at ang
bubong ay lona na ang isang bahagi at ang isang bahagi'y mga dahon
ng malalaking kahoy, nangagkakatipon ang maraming mga lalakit mga
babae. doon ay naroroon ang alferes, ang koadjutor, ang gobernadorkillo,
ang teniente mayor, ang maestro sa eskuela at ang maraming mga kapitan
at tenienteng pasado, pati ni kapitang basiliong ama ni sinang, na
dating kaaway ng nasirang si don rafael sa malaon ng pinag-uusapan. sa
kanya ay sinabi ni ibarra: pinag-uusapan natin ang isang katuwiran, at
hindi mag-kaaway ang kahulugan ng pag-uusapin. at napahinuhod ng boong
galak ng loob ang balitang mananalumpati ng mga konservador sa
anyaya ni ibarra, at tuloy nagpadala ng tatlong payo at saka ipinanalim
sa kapangyarihan ng binata ang paglilingkod ng kanyang mga alila.

sinalubong ang kura ng boong galak at pagpipitagan ng lahat, pati ng
alferes.

 ngunit saan po nanggaling ang kagalanggalang na kamahalan po
ninyo? ang itinanong sa kanya ng alferes, ng makita nito ang kanyang
mukhang puno ng galos, at ang kanyang habito ay puspos ng mga dahon at
ng mga tuyong sanga naparapa po ba ang kagalanggalang na kamahalan
ninyo?

 hindi! naligaw ako! ang isinagot ni pari salvi, at ibinaba ang
kanyang mga mata upang siyasatin ang kanyang pananamit.

nangagbubukas ng mga botella ng limonada, nangagbibiyak ng mga
niyog na mura at ng ang mga natatapos ng paliligo'y makainom ng
kanyang malamig na tubig at ng makakain ng kanyang malambot na lamang
higit ang kaputian sa gatas; at bukod sa roon ay pinag-aalayan pa ang
mga dalaga ng isang kintas na sampaga, na nasasal-itan ng mga rosa
at ilang-ilang, na siyang nagbibigay bango sa nakalugay na buhok.
sila ay nauupo o humihilig sa mga duyang nakabitin sa mga sanga ng
mga kahoy, o nangaglilibang sa paglalaro sa paligid ng isang batong
malapad, na may nakalagay sa ibabaw nitong mga baraja, mga tablero,
maliliit na mga libro, mga sigay at mga batong maliliit.

ipinakita nila sa kura ang buaya, datapuwa't tila mandin nalilibang ang
isip sa ibang bagay, at kaya lamang pinansin ang sinalita sa kanya ay ng
sa kanya ay sabihing si ibarra ang may gawa ng gayong kalaking sugat.
ngunit hindi mangyaring makita ang bantog at hindi napagkikilalang
piloto; bago dumating ang alferes ay siya ay wala na.

sa kawakasa'y lumabas si maria klara sa paliguan, kasama ang kanyang
mga kaibigang babae, sariwang tulad sa isang rosa sa unang umagang
pamumukadkad na numiningning ang hamog na ang kawangis ay kislap ng
diamante sa kaayaayang ulbos ng bulaklak. inihandog niya ang unang
ngiti kay krisostomo, at naukol ang unang pagdidilim ng kanyang noo
kay pari sal nahiwatigan nito, ngunit hindi nagbuntunghininga.

dumating ang oras ng pagkain. nangagsiupo sa mesang pinangunguluhan
ni ibarra, ang kura, ang koadjator, ang alferes, ang gobernadorkillo at
ilan pang mga kapitan, sampo ng teniente mayor. hindi ipinahintulot
ng mga inang kumain ang sinomang lalaki sa mesa ng mga dalaga.

 hindi ka na ngayon, albino, makapag panukala ng mga butas, pa na
gaya ng sa mga bangka, ani leon sa nagseminarista.

 ano? ano iyon? ang tanungan ng mga matatandang babae.

 na ang mga bangka, mga ginoong babae, ay pawang mga buong-buo na
tulad sa pinggang ito; ang ipinaliwanag ni leon.

 jesus, saramullo! ang sigaw ni tia isabel na ngumingiti.

may nababatid na po ba kayong ano man, ginoong alferes, tungkol sa
tampalasang nagpahirap sa katawan ni pari damaso? ang tanong sa alferes
ni pari salvi, sa horas na iyon ng pagkain.

 sino po bang tampalasan iyon, padre kura? ang tanong ng alferes, na
tinitingnan ang fraile, na ginagawang pinakasalamin sa mata ang vaso
ng alak na kanyang iniinom.

 aba, at sino pa po ba? yaong tampalasang kamakalawa ng hapon ay
bumuntal kay pari damaso sa daan!

 bumuntal kay pari damaso? ang tanungan ng ilang vokes.

wari ay ngumiti ang koadjutor.

 tunay po, kaya't nararatay ngayon si pari damaso! sinasapantahang
ang gumawa ng gayon ay si elias ding sa inyo'y naglublob sa pusaw,
ginoong alferes.

namula sa hiya o sa alak ang alferes.

 ang boong isip ko, ang ipinagpatuloy ni pari salvi, na ang anyo ay
wari nanglilibak; ay nalalaman po ninyo ang nangyayari. ang wika ko ay
alferes ng guardia sibil.

nagkagat-labi ang militar at ibinulong ang isang haling na pagtaliwakas.

sa ganito ay siyang pagsipot ng isang babaeng namumutla, payat, abang
aba ang pananamit; sino may walang nakakita ng kanyang pagdaing;
palibhasa ay lumalakad siyang walang imik at napakawalang ingay ang
kanyang paglakad, na kung naging gabi sana ay marahil ipalagay na siya ay
isang fantasma.

 pakanin ninyo ang kahabaghabag na babaeng iyan! ang sabihan ng mga
matatanda: uy, pumarito kayo!

ngunit ipinagpatuloy ng babae ang kanyang paglakad, at siya ay lumapit
sa mesang kinalalagyan ng kura; ito ay lumingon, at nakilala siya at
nalaglag sa kanyang kamay ang kukhillo.

 inyong pakanin ang babaeng ito! ang ipinag-utos ni ibarra.

 madilim ang gabi at nangawawala ang mga batang lalaki! ang
ibinubulong ng magpapalimos na babae.

ngunit ng makita ang alferes, na sa kanya ay nagsasalita, nagitla ang
babae at nagtatakbo, at nawala sa gitna ng kakahuyan.

 sino ang babaeng iyon? ang itinanong.

 isang kahabaghabag na babaeng pinilit sirain ang isip sa kagugulat at
kapapahirap! ang isinagot ni don filipo; may apat na araw nang iyan ay
ganyan.

 iyan baga ang isang nagngangalang sisa? ang tanong ni ibarra ng
boong pagmamalasakit.

 ang babaeng iyan ay dinakip ng inyo pong mga sundalo, ang
ipinagpatuloy ng sabing may kapaitan ng teniente mayor; siya ay
inilibot sa boong bayang batid, dahil sa hindi ko maalamang mga bagay
ng kanyang mga anak na lalaki, na  hindi nangagkaroon ng
kaliwanagan.

 bakit? ang itinanong ng alferes na humarap sa kura: iyan po baga
ang ina ng inyong dalawang sakristan?

sumang-ayon ang kura sa pamamag-itan ng pagtango.

 na nangawalang hindi man lamang ginawa ang ano mang pagsisiyasat
tungkol sa kanila! ang idinugtong ni don filipo ng wari may poot, at
tinititigan ang gobernadorkillo na ibinaba ang mga mata.

 hanapin ninyo ang babaeng iyan ang ipinag-utos ni krisostomo sa mga
alilang lalaki: aking ipinangakong pagpapagalan ko ang pag-uusisa kung
saan naroon ang kanyang mga anak na lalaki.

 nangawala, ang wika ninyo? ang itinanong ng alferes. nangawala
ang inyong mga sakristan, padre kura?

inubos ininom ng kura ang vaso ng alak na na sa kanyang harap, at saka
tumango, bilang sagot na oo.

 karambas, pari kura! anang alferes na kasabay ang tawang libak, at
natutuwa, dahil sa siya ay nakakaganti, pagka nawawala ang ilang piso
lamang ng kagalang-galang na kamahalan po ninyo'y maagang maaga pa'y
inyong ginigising ang aking sargento, upang hanapin ang inyong salapi;
ngunit nawawala ang dalawang sakristan ninyo'y hindi po kayo
nagsasabi; at kayo po, ginoong kapitan  totoo ngang kayo po'y.

at hindi tinapos ang kanyang salita kung di ang ginawa'y nagtawa,
kasabay ng paglulubog ng kanyang kukhara sa mapulang laman ng papaya.

sumagot ang kurang malaki ang hiya at natutulig.

 nagkagayon ako't dahil sa ako ang nananagot ng salapi.

 mabuting sagot, kagalanggalang na pastol ng mga kaluluwa! ang
salabat sa kanya ng alferes na namumpalan ng kinakain. mabuting
sagot, banal na lalaki!

nag-akalang mamagitna si ibarra, ngunit nagpilit si pari salving
manag-uli sa dating katahimikan ng loob, at sumagot na kaakbay ang
ngiting pilit:

 at nalalaman po ba ninyo, ginoong alferes, kung ano ang sabihanan
tungkol sa pagkawala ng mga batang iyan? hindi? kung gayon ay
ipagtanong po ninyo sa inyong mga sundalo!

 at ano? ang sigaw ng alferes na nawala ang towa.

 ang sabihana'y ng gabing iyon mawala ang mga bata ay may mga
tumunog na ilang putok ng fusil!

 ilang putok? ang inulit ng alferes na kanyang minamasdan ang mga
kaharap.

nangagsitango ang nangaroroon, bilang pagpapatunay na may naringig
nga sila.

nang magkagayon ay sumagot si pari salvi ng madalang na pananalita,
taglay ang malupit na paglibak.

 sa nangyayari'y aking nakikitang bukod sa hindi kayo nakakahuli ng
mga gumagawa ng masama'y hindi po ninyo nalalaman ang mga ginagawa
ng inyong mga kapamahay, at gayon man ay ibig po ninyong masok na
tagapangaral at magturo sa mga iba ng kanilang mga katungkulan:
dapat po ninyong maalaman ang kasabihang; lalong nakakaalam ang ulol sa
kanyang sariling bahay.

 mga ginoo! ang isinalabat ni krisostomo ng kanyang makitang
namumutla na ang alferes; tungkol nga sa bagay na ito ay ibig kong
maalaman kung ano ang inyong pasiya sa isang aking panukala. inaakala
kong ipagkatiwala ang pag-aalaga sa babaeng diyang sira ang isip sa
isang mabuting manggagamot at samantala ay hahanapin ko ang kanyang mga
anak, sa pamamag-itan ng tulong at mga hatol ninyong dalawa.

ang pagbabalik ng mga alilang nangagsabing hindi nila nasumpungan
ang sira ang isip na babae ang siyang nakalubos ng pagkapayapa sa
dalawang nagkakagalit, at kanilang dinala ang salitaan sa ibang bagay.

nangagbahabahagi sa ilang pulutong ang mga matanda't mga bata ng
matapos ang pagkain at samantalang sila ay binibigyan ng kha at kafe.
kumuha ang iba ng mga tablero at ang iba naman ay nangagsikuha ng
baraja, ngunit lalong minagaling ng mga dalaga ang mangatanong sa
rueda de la fortuna gulong ng kapalaran, sa pagkaibig nilang
maalaman ang sa kanila ay mangyayari sa panahong hinaharap.

 hali kayo, ginoong ibarra. ang sigaw naman ni kapitang basilio, na
lango na ng kaunti. may usapin tayong labing limang taong taon na
ngayon ang itinatagal, at walang hukom sa audienkiang sukat makahatol:
mangyayari bang tingnan natin kung ating mabibigyang hangga sa
tablero?

 ngayon din po, at sumasang-ayon ako ng boong katowaan! hintayin
po ninyo akong saglit, sa pagka't nagpapaalam ang alferes!

nang maalaman nila ang gayong paglalaro, nangagkapisan ang lahat ng
matatandang lalaking marunong ng ajedres sa paligid ng tablero;
mahalaga ang larong iyon, kaya't nakaakit pati sa mga hindi nakakaalam.
hinarap ng mga matatandang babae, gayon man, ang kura, upang
makipagsalitaan sa kanya tungkol sa mga bagay na nauukol sa religion;
datapuwa't hindi marahil minamagaling ni fray salvi ang lugar na
kinalalagyan at ang kapanahunang iyon, kaya nga't pawang mga malalabo
ang kaniyang mga isinasagot at mapapanglaw at may galit na halo, at ang
kanyang mga matang hindi tumitingin man lamang sa kanyang mga
kinakausap ay nagpapalingaplingap sa magkabikabila.

nagpasimula ang laro ng boong kakadakilaan.

 kung magtabla ang laro, papagtatablahin naman natin ang ating
usapin ang sabi ni ibarra.

nang na sa kalaghatian na ang laro, tumanggap si ibarra ng isang
telegrama na nagpaningning ng kanyang mga mata at nakapagbigay sa
kanya ng pamumutla. itinago niya sa kanyang kartera ang telegrama, na
hindi binuksan, at kanyang sinulyap ang pulutong ng mga kabataang
nagpapatuloy ng pagtatanong kay kapalaran, sa gitna ng mga tawanan
at mga sigawan.

 jaque sa hari! anang binata.

napilitang itago ni kapitang basilio ang hari sa likod ng reina.

 jaque sa reina! ang muling sinabi ni ibarra, na pinagbabalaan
ng kanyang torre ang reina, na ipinagsasanggalang ng isang peon.

sa pagka't hindi matakpan ni kapitang basilio ang reina at hindi naman
niya maiurong ito, dahil sa haring na sa sa likod, humingi siya ng
panahon upang siya ay makapa-isip.

 sumasang-ayon po ako ng boong tuwa! ang sagot ni ibarra; mayroon
pa namang sasabihin ako ngayon din sa ilang lalaki sa pulutong na iyon.

at nagtindig siya, pagkapagkaloob sa kanyang kalaban ng ikaapat na
bahagi ng isang oras upang mag-isip.

tangan ni iday ang mabilog na kartong kinasusulatan ng apat na po't
walong tanong, at si albino ang may tangan ng libro ng mga sagot.

 kasinungalingan! hindi totoo! kasinungalingan! ang isinisigaw
ni sinang na halos umiiyak.

 ano ba ang nangyayari sa iyo? ang sa kanya ay tanong ni maria klara.

 tingnan mo, aking itinanong: kailan baga ako magkakabait? binitiwan
ko ang mga dado, at ang ginawa niyang kurang iyang bantilaw ay
binasa sa libro ang ganito: pagka nagkabuhok ang palaka! ito ba'y
mabuti?

at saka nginiwian ni sinang ang naging seminarista, na hindi
tumitigil ng pagtatawa.

ngunit sino ba ang may utos sa iyong magtanong ka ng gayon? ang
sinabi sa kanya ng pinsan niyang si viktoria sukat na ang magtanong
ng gayon upang marapat sa gayong mga sagot!

 tumanong po kayo! ang sinabi nila kay ibarra, kasabay ng
paghahandog sa kanya ng rueda pinagkayarian naming kung sino ang
magkamit ng lalong magaling na sagot ay tatangap sa mga iba ng isang
handog. nakatanong na kaming lahat.

 at sino ang nagkamit ng lalong magaling na sagot?

 si maria klara! si maria klara! ang isinagot ni sinang. ibigin
man niya't hindi'y siya ay pinatanong namin: tapat baga't hindi
magmamaliw ang kanyang pagliyag? at ang libro'y sumagot.

ngunit tinakpan ni maria klarang namumulang mainam ang bibig ni
sinang, at hindi itinulot na maipatuloy ang sinasabi.

 kung gayon ay ibigay ninyo sa akin ang rueda! ani krisostomong
ngumingiti.

tumanong: lalabas ba ng magaling ang kasalukuyan konglinalayon?

 napakapangit naman ng tanong na iyan! ang sigaw ni sinang.

iniabsang ni ibarra ang mga dado at alinsunod sa kanyang numero ay
hinanap ang mukha at ang talata ng na sa libro.

 ang mga panaginip ay pawang mga panaginip nga! ang binasa ni
albino.

kinuha ni ibarra ang telegrama at nangangatal na binuksan.

 ngayon ay nagsinungaling ang libro ninyo! ang isinigaw na puspos ng
tuwa. basahin ninyo:

sinang-ayunan ang panukalang eskuela, hinatulang kayo ang nanalo sa
usapin.

 ano ang kahulugan nito? ang itinanong nila sa kanya.

 hindi ba ang sabi ninyo'y bibigyan ng pabuya regalo ang magtamo
ng lalong mabuting sagot? ang itinanong niya, na nangangatal ang
vokes sa laki ng kanyang tuwa, samantalang hinahati ng boong ingat
ang papel.

 siya nga! siya nga!

 kung gayon ay narito ang aking pabuya, ang sinabi, at ibinigay kay
maria klara ang kalahati; magtatayo ako sa bayan ng isang paaralang
ukol sa mga batang lalakit babae; ang paaralang ito ay siyang aking
pabuya.

 at anong kahulugan niyang kalahati ng papel?

 ito ay ihahandog ko naman sa nagkaroon ng lalong masama sa mga
sagot!

 kung gayon ay ako! sa akin marapat ibigay! ang sigaw ni sinang.

ibinigay sa kanya ni ibarra ang papel at matuling lumayo.

 at ano ang kahulugan nito?

datapowa't malayo na ang mapalad na binata, at nagbalik na muli siya sa
pakikilaro ng ajedres.

lumapit si fr. salvi na wari ay nag-wawalang ano man sa masayang lupon
ng mga kabataan. pinapahid ni maria klara ang isang luha sa katuwaan.

huminto ng magkagayon ang tawanan at napipi ang salitaan. tumitingin
ang kura sa mga bagongtao't dalaga, na di niya matutuhan kung ano ang
sasabihin; hinihintay naman nilang magsalita ang kura at hindi sila
umiimik.

 ano ito? ang sa kawakasa'y naitanong ng kura, at kinuha ang libro
at kanyang binubuklatbuklat.

 ang rueda de la fortuna, isang librong libangan, ang sagot ni
leon.

 hindi ba ninyo nalalamang kasalanan ang maniwala sa mga bagay na
ganito? ang winika, at saka pinunitpunit ng boong galit ang mga dahon
ng libro.

nagpumiglas sa mga labi ng lahat ang mga sigaw ng pagtataka at sama
ng loob.

 lalong malaking kasalanan ang gawin ang maibigan sa bagay na hindi
kanya't laban sa kalooban ng tunay na may ari! ang itinutol ni
albinong nagtindig. amang kura, nakaw ang tawag sa ganyang gawa at
ito ay bawal ng dios at ng mga tao.

pinapagdaop ni maria klara ang mga kamay, at tinitigang tumatangis ang
mga wakas ng librong iyong hindi pa nalalaong nag-alay sa kanya ng
lubhang malaking ligaya.

hindi sumagot kay albino si fray salvi, laban sa inaasahan ng mga
nanonood; natira siya sa panonood kung paano ang linipadlipad ng mga
pinagpunitpunit na mga dahon ng libro, na ang iba ay ipinawid ng
hangin sa gubat at ang iba naman ay sa tubig; pagkatapos ay lumayong
gigiraygiray at nakapatong ang dalawang kamay sa ulo. humintong
sandali at nakipag-usap kay ibarra na naghatid sa kanya sa isa sa mga
kokheng nahahandang pangdala o panghatid sa mga panauhin.

 mabuti at lumayas ang pang-aboy-galak na iyan, ang ibinulong ni
sinang.!may pagmumukhang wari ay sinasabing: huwag kang tatawa't
nalalaman ko ang iyong mga kasalanan.

sa malaking katuwaan ni ibarra, sa pagkapagbigay niya sa kanyang
magiging asawang si maria klara ng kanyang pabuya, nagpasimula siya
ng paglalarong hindi na iniisip ang ginagawa, at hindi na nag-aabala
ng pagbabalakbalak ng pagwawari ng boong pag-iingat ng kalagayan
ng mga piesa.

dahil sa ganito ay ang nangyari, baga man si kapitang basilio'y bahagya
ng nakapagsasangalang, ang laro'y nagkapantay, salamat sa maraming
pagkakamaling sa huli'y ginawa ng binata.

papagtablahin natin! papagtablahin natin! ang sabi ni kapitang
basiliong malaki ang tuwa.

 papagtablahin natin! ang inulit ng binata, kahit maging ano man
ang inihatol ng mga hukom sa ating usapin.

nangagkamay ang dalawa na nangagpisilan ng boong paggigiliwan.

samantalang ipinagkakatuwa ng mga kaharap ang nangyaring ito na
nagbibigay wakas sa isang usaping totoong nagpapahirap na sa dalawang
magkalaban, ang biglang pagdating ng apat na guardia sibil at isang
sargento, na pawang sandatahan at nakalagay sa dulo ng fusil ang
bayoneta, siyang sumira ng kasayahan at nagdulot ng panghihilakbot sa
pulutong ng mga babae.-

 huwag kikilos ang sino man! ang sigaw ng sargento. papuputukan
ang kumilos!

hindi inalintana ni ibarra ang gayong pahayop na pagmamatapang, tumindig
siya at lumapit sa sargento.

 ano po ang inyong ibig? ang itinanong.

 na ngayon din ay ibigay sa amin ang isang may kasalanang
nagngangalang elias, na sa inyo'y namimiloto kaninang umaga, ang
isinagot na may anyong pagbabala.

 isang may kasalanan? ang piloto? kayo po'y nagkakamali
marahil! ang itinugon ni ibarra.

 hindi po; ngayon ay isinumbong na naman ang elias na iyang nagbuhat ng
kamay sa isang sakerdote.

 ah! at iyan ba ang piloto?

 iyan nga, ayon sa sabi sa amin; tumatanggap po kayo sa inyong mga
pagsasaya, ginoong ibarra, ng taong may masamang kaasalan.

tiningnan ni ibarra ang sargento mula sa mga paa hanggang sa ulo at
sinagot siya ng lubhang malaking pagpapawalang halaga:

 hindi ko kailangang ako ay magsulit sa inyo ng aking mga ginagawa!
tinatangggap namin ng boong kagandahan ng loob ang sino man sa aming
mga pagsasaya, at kayo man, kung kayo ay pumarito sana, inyo dising
nasunduan ang isang luklukan sa mesa, na gaya naman ng inyong alferes
na kapanayam namin ditong dalawang horas lamang ang kalalampas.

at pagkawika nito ay tinalikuran siya.

kinagat ng sargento ang kanyang mga bigote, at sa pagka't
napagdilidili niyang siya ang lalong mahina, ipinag utos na paghanapin
sa magkabikabila at sa mga kakahuyan ang piloto, na ang anyo nito ay
nakatitik sa kapirasong papel na kanyang dala. ito ang sinabi ni don
filipo sa kanya:

 inyong talastasing naaangkap ang mga anyo't kalagayang iyan sa siyam
ng bawa't sampong dalisay na filipino; baka po kayo ay magkamali!

sa kawakasa'y bumalik ang mga sundalo, at kanilang sinabing walang
nakita silang bangka o taong sino mang makapagbigay hinala; nagsabi ng
pautal-utal ang sargento ng ilang salita at saka umalis na tulad ng
pagdating: asa guardia sibil.

untiunting nanag-uli ang katuwaan, umulan ang mga tanong at sumagana
ang mga salisalitaan tungkol sa nangyari.

 kung gayon ay iyan pala ang elias na naghulog sa alferes sa isang
pusaw! ang sabi ni leong nag-iisip-isip.

 at paano ba ang nangyaring iyon, paano? ang tanong ng ilang ibig
makatanto ng lihim.

 ang sabi ay nasalubong daw ng alferes ang isang taong may pas-ang
kahoy na panggatong, ng isang araw na umuulan ng mainam ng buwan ng
septiembre. totoong maputik ang daan at sa tabi lamang may makipot na
landas na malalakaran ng iisang tao. ang ginawa raw ng alferes ay
hindi pinigil ang kabayo na siyang dapat sana, kung di bagkos pinatulin
at sumigaw sa taong siya ay umudlot: tila mandin hindi ibig ng taong
iyong bumalik sa pinanggalingan o aayaw na malubog sa pusaw, kaya't
nagpatuloy ng paglakad. sa galit ng alferes ay inakalang siya ay
ipatahak, ngunit kumuha ang tao ng kaputol na kahoy at pinakapalopalo
ang ulo ng hayop nang boong lakas, na ano pa at nabulagta ang kabayo't
napatapon sa pusaw ang alferes. sinasabi ring ipinagpatuloy daw ng
taong iyon ang paglakad ng boong tiwasay, na hindi niya alumana ang
limang balang ipinahabol sa kanya ng alferes na nabulagan sa marubdob
na galit at sa lusak. sa pagka't tunay na hindi kilala ng alferes kung
sino ang taong iyon, hininalang marahil ay ang bantog na si elias, na
galing sa lalawigang may ilang buwan pa lamang, na di alam kung
tagasaan, at napakilala sa mga guardia sibil sa ilang bayan dahil sa
mga kawangis ng gayon din mga kagagawan.

 kung gayon ay tulisan pala siya? ang itinanong ni viktoriang
kinikilig.

 sa akala ko ay hindi, sa pagka't minsan daw ay siya ay nakilaban sa mga
tulisan isang araw na kanilang linolooban ang isang bahay.

 walang mukhang masamang tao! ang idinugtong ni sinang.

 wala, totoo lamang mapanglaw ang kanyang tingin: hindi ko nakitang
siya ay ngumiti man lamang sa boong umaga, ang sinabi ni maria klara.

sa gayon ay nagdaan ang hapon at dumating ang horas ng pag-owi sa bayan.

nangagsialis sila sa gubat ng iliniliwanag ang mga huling sinag ng
naghihingalong araw, at nagdaan silang hindi umiimik sa malapit sa
mahiwagang pinaglibingan ng nuno ni ibarra. pagkatapos ay nanag-uli
ang masayang mga salitaang maingay, puspos ng kaningasan, sa silong
ng mga sanga ng kahoy na iyong hindi totoong sanay na makarinig ng
gayong karaming mga vokes. tila mandin namamanglaw ang mga kahoy,
umuugoy ang mga gumagapang na mga damo at wari ay sinasabi: paalam
kabataan! paalam, panag-inip na isang araw!

at ngayon, sa liwanag ng mapupula at malalaking ningas ng mga
sigsig; at sa tugtog ng mga gitarra, bayaan natin silang lumakad na
patungo sa bayan. nagbabawas ang mga pulutong, namamatay ang mga
ilaw, napipipi ang gitarra, samantalang sila ay nalalapit sa tahanan ng
mga tao. ilagay ninyo ang inyong maskara, sa pagka't kayo ay
makikipanayam na naman sa inyong mga kapatid!







sa bahay ng pilosopo


pagka umaga ng kinabukasan, pagkatapos na madalaw ni juan krisostomo
ibarra ang kanyang mga lupa, siya ay tumungo sa bahay ni matandang
tasio.

lubos na lubos ang katahimikan sa halamanan, sa pagka't ang mga
langay-langayang nangagsasalimbayan sa palibot ng balisbisa'y
bahagya na umiingay. sumisibol ang malilit na damo sa lumang pader na
ginagapangan ng kawangis ng baging na bumuborda sa mga bintana,
maliit na bahay na anaki'y siyang tahanan ng katahimikan.

maingat na itinali ni ibarra ang kanyang kabayo sa isang haligi,
siya ay lumakad ng halos patiad ng pagdadahandahan at kanyang tinahak
ang halamanang malinis at totoong magaling ang alaga; pinanhik ang
hagdanan, at siya ay pumasok, sa pagka't bukas ang pinto.

ang unang nakita niya ay ang matanda, na nakayukod sa isang libro na tila
mandin kanyang sinusulatan. may napanood sa mga pader na tinitipong
mga maliliit na mga hayop at mga dahon ng mga kahoy at damo, sa
gitna ng mga mapa at lumang estanteng puno ng mga libro at ng
mga sulat-kamay.

lubhang nalilibang ang matanda sa kanyang ginagawa, na ano pa at hindi
naino ang pagdating ng binata, kung di ng ito ay aalis na sana, sa
pagkaibig na huwag makagambala sa matandang iyon.

 aba! nariyan po ba kayo? ang itinanong, at tiningnan si ibarra ng
wari ay nanggigilalas.

 ipagpaumanhin po ninyo, ang isinagot nito, kayo po pala'y maraming
totoong ginagawa.

 siya nga po, sumusulat ako ng kaunti, datapuwa't hindi dali-dali at
ibig kong magpahinga. may magagawa po ba akong ano mang sukat ninyong
pakinabangan kahit babahagya?

 malaki po! ang isinagot ni ibarra at saka lumapit; datapuwa't.

at sinulyap ang librong na sa ibabaw ng mesa.

 aba! ang biglang sinabing nanggigilalas; ginagamit po ba ninyo
ang inyong panahon sa pagsisiyasat kung ano ang kahulugan ng mga
geroglifiko?

 hindi po! ang isinagot ng matandang lalaki, at tuloy nag-alay sa
kanya ng isang silla; hindi nakakawatas ako ng egipkio o ng kopto
man lamang, datapuwa't may kaunti akong nalalamang paraan sa pagsulat
niyan, kaya ako ay sumulat ng mga geroglifiko.

 sumusulat po kayo ng mga geroglifiko? at bakit po? ang
itinanong ng binatang nag-aalinlangan sa nakikita't nariringig.

 ng huwag mabasa nino man sa mga panahong ito ang aking sinusulat.

tinitigan ni ibarra ang matandang lalaki, at ang isip niya ay baka
nasisira ang isip nito. madaling madaling siniyasat ang aklat, sa pagka
iibig niyang maalaman kung nagsisinungaling, at kanyang namasdang
totoong magaling ang doon ay pagkakaguhit ng mga hayop, mga guhit na
bilog, mga guhit na anyong pabilog, mga bulaklak, mga paa, mga
kamay, mga bisig, at iba pa.

 at bakit po kayo sumusulat kung talagang aayaw kayong mabasa nino man
ang inyong sinusulat?

 sa pagka't hindi ko iniuukol ang aking sinusulat sa mga taong
nabubuhay ngayon; sumusulat ako at ng mabasa ng mga taong
ipanganganak pa sa mga panahong sasapit. kung mababasa ng mga tao
ngayon ang aking mga sinusulat ay kanilang susunugin ang aking mga
aklat, na siyang pinagkagugulan ko ng pagal ng boong aking buhay;
datapuwa't hindi gayon ang gagawin ng mga taong ipanganganak pang
makababasa ng aking mga sinusulat ngayon; sa pagka't ang mga taong
ipanganganak pang iyon ay pawang magiging mga pantas at mauunawa nila
ang aking mga adhika at kanilang wiwikain: hindi natulug na lahat sa
gabi ng aming mga nuno! ililigtas ng talinghaga o ng mga kakaibang
mga letrang ito ang aking gawa, sa kamangmangan ng mga tao, na gaya
naman ng pagkaligtas sa maraming mga katotohanan ng talinghaga o ng
mga kakaibang mga pagsamba at ng di sirain ng mapangwasak na mga
kamay ng mga sakerdote.

 at sa anong wika sumusulat po kayo? ang itinanong ni ibarra,
pagkatapos ng isang sandaling hindi pag-imik.

 sa wika natin, sa tagalog.

 at nagagamit po ba sa bagay na iyan ang mga geroglifiko?

 kung di lamang sa kahirapan ng magdibujo, nagkakailangan ng panahon
at tiyaga, halos masasabi ko sa inyong lalong magaling na gamitin ang
mga geroglifiko sa pagsulat ng ating wika kay sa alfabeto latino.
taglay ang mga vokal ng dating alfabeto egipkio; ang ating o na
pangwakas na vokal na na sa kalagitnaan ng o at ng u; wala rin sa
egipkiong tunay na tunog ang e; na sa alfabeto egipkio ang ating ha at
ang ating kha na wala sa alfabetong latin ayon sa paggamit natin sa
kastila. sa halimbawa; sa sabing mukha, ang idinugtong na itinuro ang
libro lalong nababagay na aking isulat ang silabang ha sa pamamag-itan
nitong anyong isda kay sa letrang latina na ipinangungusap sa europa
sa pamamag-itan ng iba't ibang paraan. sa isang pangunusap na hindi
totoong ipinahahalata ang letrang ito, gaya sa halimbawa dito sa sabing
hain, na dito ay hindi totooog mariin ang pangungusap ng h, ang
ginagamit ko ay itong busto ng leo o itong tatlong bulaklak ng loto,
ayon sa bilang ng vokal. hindi lamang ito, nagagawa ko rito ang
pagsulat ng tinig na sa ilong lumalabas, letrang wala sa alfabeto
latinong kinastila. inuulit kong kung hindi nga lamang sa kahirapan
ng pagdidibujo na kinakailangang pakabutihin, halos magagamit nga ang
mga geroglifiko; datapowa't ang kahirapang ding ito ang siyang
pumimipilit sa aking huwag magsalita ng malawig at huwag magsaysay kung
di iyong katatagan at kinakailangan lamang: bukod sa rito ay sinasamahan
ako ng pinagpapagalan kong ito, pagka umaalis ang aking mga panauhing
taga kina at taga japon.

 ano pong sabi ninyo?

 hindi po ba ninyo nariringig? mga langaylangayan ang aking mga
panauhin; ng taong ito ay nagkulang ng isa; marahil siya ay hinuli ng
sino mang masamang batang insik o japones.

 bakit po nalalaman ninyong sila ay nanggagaling sa mga lupaing iyan?

 dahil po sa isang magaang na paraan: may ilang taon na ngayong bago
sila umalis ay itinatali ko sa kanilang paa ang isang maliit na papel na
may nakasulat na filipinas sa wikang ingles, at inaakala kong hindi
totoong malayo ang kanilang pinaroroonan, at sa pagka't sinasalita ang
wikang ingles halos sa lahat ng panig ng mga dakong ito. hindi
nagkamit kasagutan ang maliit kong papel sa loob ng mahabang panahon,
hanggang sa kawakasa'y ipinasulat ko sa wikang insik, at ang nangyari'y
sila ay bumalik ng noviembreng sumunod na may mga dalang ibang mga
maliliit na papel, na aking ipinabasa: nakasulat ang isa sa wikang
insik, at yao'y isang bati magmula sa mga pampangin ng hoangho, at
ang isa, alisunod sa insik na aking pinagtanungan, yaon daw marahil ay
wikang japones. datapuwa't kayo po'y aking linilibang sa mga bagay na
ito, at hindi ko itinatanong sa inyo kung sa paanong bagay
makapaglilingkod ako sa inyo.

 naparito po ako't ibig kong makipag-usap ako sa inyo tungkol sa isang
bagay na mahalaga, ang isinagot ng binata; kahapon ng hapo'y.

 hinuli po ba ang kulang palad na iyan? ang isinalabat ng matandang
lalaking malaking totoo ang pagka ibig na makaalam.

 si elias po ba ang inyong sinasabi? bakin po ninyo naalaman?

 aking nakita ang musa ng guardia sibil.

 ang musa ng guardia sibil! at sino po ba ang musang iyan?

 ang asawa ng alferes, na inyong inanyayahan sa inyong pagkakatuwa.
kumalat kahapon sa bayan yaong nangyari sa buwaya. kung gaano ang
katalasan ng isip ng musa ng guardia sibil ay gayon din ang
katampalasanan ng kanyang budhi, at hininala na marahil ang piloto'y
yaong napakapangahas na nag-abaang sa kanyang asawa sa pusaw at
bumuntal kay pari damaso; at sa pagka't siya ang bumabasa ng mga
parte kasulatang nagbibigay alam ng ano mang bagay na nangyayari na
dapat tanggapin ng kanyang asawa, bahagya pa lamang dumarating ito sa
kanyang bahay na lango at walang malay, inutusan ang sargento, sampo
ng mga soldado, at ng bagabagin ang fiesta, upang makapanghiganti sa
inyo, mag-ingat po kayo! si eva'y mabait na babae, palibhasa ay
nanggaling sa mga kamay ng dios  masama raw babae si dona
konsolakion, at walang nakakaalam kung kaninong kamay siya nanggaling!
kinakailangang naging donkella o naging ina, minsan man lamang,
upang gumaling ang isang babae.

ngumiti ng kaunti si ibarra, saka sumagot, kasabay ang pagkuha sa
kanyang kartera ng ilang mga papel.

 malimit na nagtatanong po sa inyo ang aking nasirang ama sa ilang mga
bagay, at natatandaan kong pawang kasayahan ang kanyang tinamo lamang sa
pagsunod sa inyong mga kahatulan. may kasalukuyan akong isang munting
gawain ibig kong papagtibayin ang magandang kalalabasan.

at sinabi ni ibarra sa matandang lalaki sa maikling pananalita, ang
pinagbabalak na eskuelahang kanyang inihandog sa kanyang
pinangingibig, at inilahad sa mga mata ng nagtatakang pilosopo ang
mga planong galing maynila na sa kanya ay ipinadala.

 ibig ko sanang ihatol po ninyo sa akin kung sinosino sa bayan ang mga
taong aking susuyin, at ng lalong lumabas na magaling ang gawaing ito.
kilala po ninyong totoo ang mga taong nananahan dito; ako ay bagong
kararating at halos ako ay isang manunuluyang taga ibang lupain sa aking
sariling bayan.

sinisiyasat ni matandang tasiong sa mga mata'y nanggigilid ang mga
luha, ang mga planong na sa kanyang harap.

 ang inyong ipagpapatuloy na yariin ay ang aking panaginip, ang
panaginip ng isang abang sira ang isip! ang biglang sinabing
nababagbag ang loob; at ngayon ay ang unang ihahatol ko po sa inyo'y ang
huwag na muling kayo ay magtanong sa akin magpakailan man!

tiningnan siya ng binatang nanggigilalas.

 sa pagka't ang mga taong matitino'y ipalalagay po kayong sira rin ang
pag-iisip, ang ipinagpatuloy ng pananalitang masaklap na
pagpalibhasa. inaakala ng taong pawang mga sira ang isip ng sino
mang hindi nag-iisip ng wangis na kanila; ito ang dahilan at
ipinalalagay nila akong ul-ol, at ang gayon ay kinikilala kong utang na
loob, sa pagka't ay, sa aba ko! sa araw na ibig nilang ibalik sa aking
boo ang sira kong isip; sa araw na iyan ay aalsan ako ng kaunting
kalayaang aking binili sa halaga ng pagka-ako ay taong may kalolowa. at
sino ang nakakaalam kung sila nga ang may katuwiran? hindi ako
nag-iisip at hindi ako nabubuhay alinsunod sa kanilang mga kautusan;
pawang mga iba ang aking sinusunod na mga palatuntunan, ang aking mga
adhika. sa ganang kanila ay ang tunay na matino'y ang gobernadorkillo, sa
pagka't palibhasa ay walang ibang pinagaralan kung di ang magdulot ng
khokolate at magtiis ng kasam-an ng asal ni pari damaso, ngayon ay
mayaman, liniligalig niya ang mga maliliit na kapalaran ng kanyang
mga kababayan at kung magkabihira pa'y nagsasalita ng tungkol sa
katuwiran. matalas ang pag-iisip ng taong iyan ang inaakala ng mga
hangal; tingnan ninyo at sa walang ano man ay nakapagpalaki sa sarili!
datapuwa't akong nagmana ng kayamanan, mga pagka-alang-alang ng
kapuwa, ako ay nag-aral, ngayon ay isang mahirap ako, at hindi ako
pinagkatiwalaan ng lalong walang kabuluhang tungkulin, at ang sinasabi
ng lahat: iyan ay isang ul-ol, iyan ay hindi nakauunawa kung ano ang
pamumuhay! tinatawag ako ng kurang pilosopo ng palibak, na ang
ipinahihiwatig ay ako ay isang madaldal na ipinagmamayabang ang mga
pinagaralan sa universidad, gayong siya pa namang lalong walang
kabuluhan. marahil nga naman ay ako ang tunay na baliw at sila ang mga
tino, sino ang makapagsasabi?

at pinaspas ng matanda ang kanyang ulo, na anaki ibig niyang palayin
ang isang pag-iisip, at saka nagpatuloy ng pananalita:

 ang ikalawang maihahatol ko sa inyo'y magtanong po kayo sa kura, sa
gobernadorkillo, sa lahat ng mga taong nakakakaya; bibigyan kayo nila
ng mga masasama, hangal at walang kabuluhang mga kahatulan;
datapuwa't hindi pagtalima ang kahulugan ng pagtatanong, magpakunuwari
kayong sinusunod ninyo sila kailan man at mangyayaring gawin ninyo, at
inyong ipahayag na iniaalinsunod ninyo sa kanila ang inyong mga gawa.

naglininglining ng sandali si ibarra at nagsalita, pagkatapos:

 magaling ang inyong hatol, ngunit mahirap sundin. dapuwa't hindi
nga kaya maipagpatuloy ko ang aking panukala na hindi tumakip sa
panukalang iyan ang isang dilim? hindi baga kaya magawa ang isang
kagalingan kahit tahakin ang lahat, yamang hindi kailangan ng
katotohanang manghiram ng pananamit sa kamalian?

 dahil diya'y wala sino man sumisinta sa katotohanang hubad! magaling
ang bagay na iyan sa salita, mangyayari lamang sa daigdig na
pinapanagimpan ng kabataan. nariyan ang maestro sa eskuela, na walang
tumutulong sino man, sangol na pusong nagmithi ng kagalingan ay walang
inani kung di libak at mga halakhak; sinabi ninyo sa aking kayo ay taga
ibang bayan sa inyong sariling lupain, at naniniwala ako. mula sa unang
araw ng inyong pagdating dito ay inyong sinaktan ang kalooban ng isang
fraileng kabalitaan sa mga taong siya ay isang banal, at ipinalalagay
ng kanyang mga kapuwa fraileng siya ay isang pantas. loobin nawa ng
dios na ang ginawa ninyong ito ay huwag siyang maging kadahilanan ng
mga mangyayari sa inyo sa hinaharap na panahon. huwag po ninyong
akalaing dahil sa pinawawal-ang halaga ng mga dominiko at agustino ang
ginggong habito, ang kordon at ang salaulang pangyapak, na dahil sa
minsang ipinaalaala ng isang dakilang doktor sa santo tomas, na
ipinasiya ng papa inokenkio iii, na lalong nauukol daw sa mga baboy
kay sa mga tao ang mga palatuntunan ng mga frankiskano'y hindi sila
mangagkakaisa upang papagtibayin yaong sabi ng isang fraileng
prokurador: higit ang ikinapangyayari ng lalong walang kabuluhang
uldog kay sa gobyerno, kahit maging kasama pa nito ang lahat niyang
mga soldado kave ne kadas. totoong makapangyarihan ang ginto;
madalas na inihapay ng guyang vakang ginto ang tunay na dios sa
kanyang mga altar, at nangyayari ito buhat pa sa panahon ni moises.

 hindi ako lubhang mapanglawin sa pag-iisip ng mangyayari sa ano mang
bagay, at sa ganang akin ay hindi naman napakapanganib ang pamumuhay sa
aking lupain, ang isinagot ni ibarrang ngumingiti. inaakala kong
napakalampas naman ang mga takot na iyan, at umaasa akong aking
magagawa ang aking mga panukala, na hindi ako makakakita ng malalaking
mga hadlang sa dakong iyan.

 hindi nga, sakalit kayo ay tangkilikin nila; datapuwa't magkakaroon
kayo ng mga hadlang kung kayo ay hindi tangkilin. kasukatan na upang
madurog na lahat ang inyong mga pagsusumikap sa mga pader ng bahay
ng tinatahanan ng kura, ang iwaswas ng fraile ang kanyang kordon o
ipagpag kaya niya ang kanyang habito; itatanggi ng alkalde bukas, sa
papaano mang dahilan, ang sa inyo'y ipinagkaloob ngayon; hindi itutulot
ng sino mang inang pumasok ang kanyang anak sa paaralan, at kung
makagayon ay baligtad ang ibubunga ng inyong lahat na mga pagpapagal:
makapanghihina ng loob sa mga magpapanukala pagkatapos, na tumikim
gumawa ng ano mang bagay na kagalingan.

 baga man sa inyong sabi, ang tugon ng binata, hindi ako makapaniwala
sa kapangyarihang iyang sinabi ninyo, at kahit ipagpalagay ng
katotohanan, kahit paniwalaan tunay nga, matitira rin sa aking
pinakalabis ang bayang may pag-iisip, ang gobyernong may maningas na
hangad sa pagtatatag ng mga panukalang totoong maiinam, taglay niya
ang mga dakilang adhika at talagang ibig nga niya ang ikagagaling ng
filipinas.

 ang gobyerno! ang gobyerno! ang bulong ng pilosopo, at saka
tumingala upang tingnan ang bubungan. baga man tunay na magkaroon
ng maningas na nasang padakilain ang lupaing ito sa ikagagaling ng
mga taga rito rin at ng inang bayan; baga man manakanakang alalahanin
ng mangisangisang mga nangangatungkulan ang magagandang kaisipan
ng mga haring katoliko, at banggitin kung siya ay napapag-isa, ang
gobyerno'y hindi nakakikita, hindi nakaririnig, hindi nagpapasiya, liban
na lamang sa ibigin ng kura o provinkial na kanyang makita,
mapakinggan at mapasiyahan; lubos ang pagsampalatayang kaya lamang siya
matibay ay dahil sa kanila; na kung siya ay nananatili'y sa pagka't
siya ay inaalalayan nila; kung siya ay nabubuhay, sa pagka't
ipinahihintulot nilang siya ay mabuhay, at sa araw na iwan siya ng mga
fraile'y siya ay matutumbang gaya ng pagkatumba ng isang taotaohan
pagka wala ng sa kanya ay pang-alalay. tinatakot ang gobyerno sa
panghihimagsik ng bayan, at tinatakot ang bayan sa mga hukbo ng
gobyerno: nagmula rito ang isang magaang na larong nakakatulad sa
nangyayari sa mga matatakutin kung sila ay pumapasok sa mga malulungkot
na lugar; ipinalalagay nilang mga fantasma ang kanilang sariling mga
anino, at ipinalalagay nilang mga vokes ng iba ang mga alingawngaw
ng kanilang sariling mga vokes. hindi makawawala ang gobyerno sa
pananalima sa mga fraile, samantalang hindi siya nakikipag-alam sa
bayang ito; mabubuhay siyang katulad niyang mga batang baliw, na
pagdaka'y nangangatal marinig lamang ang vokes ng sa kanya ay
tagapag-alaga, na kanilang pinakasusuyo ng di ano lamang at ng sa
kanila ay magpaumanhin. hindi naghahangad ang gobyernong siya ay magtamo
sa hinaharap na panahon ng sariling lakas na sagana, siya ay isang bisig
lamang, sa makatuwid ay tagaganap; ang ulo'y ang kumbento, sa makatuwid
ay siyang tagapag-utos, at sa ganitong hindi niya pagkilos, nagpapaubaya
siyang siya ay kaladkarin sa magkabikabilang banging malalalim, siya ay
nagiging lilim lamang, nawawal-an siyang kabuluhan, at sa kanyang
kahinaan at kasalatan sa kaya ay ipinagkakatiwala niyang lahat sa mga
kamay na upahan. kung hindi'y inyo pong isumag ang anyo ng pamamahala
sa atin ng ating pamunuan sa mga ibang lupaing inyong linakbay 

 oh! ang isinalabat ni ibarra, mapapakalabis naman ang mga
kahingiang iyan; magkasiya na lamang tayo sa pagkakitang ang baya'y
hindi dumaraing, at hindi nagkakahirap na gaya ng mga ibang lupain, at
ito ay salamat nga sa religion at sa kabaitan ng mga punong dito ay
namamahala.

 hindi dumaraing ang bayan, sa pagka't walang vokes, hindi kumikilos
sa pagka't hindi nakakaramdam sa mapanganib na pagtulog, at hindi
nahihirapan, ang wika po ninyo, sa pagka't hindi niya nakikita kung
paano ang pagdurugo ng kanyang puso, ngunit makikita't mariringig
isang araw at sa aba ng mga lumiligaya sa pagdaraya at sa gabi kung
mangagsigawa, dahil sa ang akala nila'y natutulog na lahat. pagka
naliwanagan ng sikat ng araw ang karumaldumal na anak ng mga
kadiliman, kung magkagayon ay darating ang kakilakilabot na pananag-uli
ng isip, bubugso at sasambulat ang hindi maulatang lakas na kinulong sa
lubhang mahabang panahon, ang napakaraming kamandag na isaisang patak na
sinala, ang di masayod na mga himutok na linunod  kung magkagayon ay
sino kaya ang magbabayad niyang mga utang na manakanakang sinisingil
ng bayan ayon sa ating nababasa sa pigta ng dugong mga dahon ng
historia?

 hindi ipahihintulot ng dios, ng gobyerno at ng religiong dumating
ang araw na iyan! ang muling isinagot ni krisostomo, na nalalagim ng
laban sa kanyang sariling kalooban. sumasampalataya sa religion at
sumisinta sa espana ang filipinas; talastas ng filipinas kung gaano
kalaki ang mga kagalingang ginagawa ng nakion sa kanya. tunay nga't
may mga kapaslangang nagagawa, hindi ko rin naman ikakailang siya ay
may mga kakulangan; datapuwa't nagpapagal ang espana ng pagbabago ng
mga kautusan at mga palakad na namamasid niyang di totoong wasto upang
mabigyang kagamutan ang gayong mga kapaslangan at mga kakulangan;
nagbabalak ng mga bago't bagong panukala, hindi masamang asal.

 nalalaman ko, at narito ang kasam-ang lalo. ang mga pagbabagong utos
na nanggagaling sa mataas, pagdating sa baba'y nawawal-ang kabuluhan,
dahil sa mga pangit na pinagkaratihan ng lahat, sa halimbawa, ang
maningas na hangad na pagdaka'y yumaman at ang kamangmangan ng
bayang ipinauubaya ang lahat ng gawin ng may mga salanggapang na
budhi. hindi nasasalansa ng isang tadhana ng hari ang mga gawang
lisya ng mga namiminuno, samantalang hindi abangan ng isang
mapagmalasakit na makapangyarihan ang lubos na pagtalima sa tadhanang
iyon ng hari, samantalang hindi ipinagkakaloob ang kalayaang magsalita
laban sa malalabis na mga kagagawan ng nangaglulupit na mga
hariharian sa bayan: matitira sa pagkapanukala, ang mga panukala, ang
mga kapaslanga'y mananatilit hindi masasawata, at gayon man ay tahimik
na matutulog ang ministro, sa galak na siya ay nakatupad ng kanyang
katungkulan. hindi lamang ito, sakalit pumarito ang isang ginoong may
mataas na katungkulang may taglay na mga dakila't magagandang mga
hangad, samantalang sa likura'y tinatawag siyang-ulol, sa harap niya ay
ganito ang ipasisimulang sa kanya ay iparinig: hindi po nakikilala ng
inyong kamahalan, ang lupaing ito, hindi po nakikilala ng inyong
kamahalan ang mga indio, pasasamain po ng kamalian ninyo sila, ang
mabuti po'y magkatiwala kayo kay fulano at kay sutano at iba pa, at
sa pagka't hindi nga naman nakikilala ng kamahalan niya ang lupaing
hangga ngayon ay na sa amerika ang kanyang boong akala, at bukod sa roon ay
ma'y mga kakulangan at may mga hindi mapagtagumpayan ng marupok
niyang loob, na gaya rin naman ng lahat ng tao, siya ay napahihinuhod.
nadidilidili naman ng kamahalan niyang kinailangang siya ay magpatulo
ng maraming pawis at magkahirap ng di kawasa upang kamtan niya ang
katungkulang hinahawakan, na tatlong taon lamang ang itatagal ng
katungkulang iyon, na sa pagka't siya ay may katandaan na'y
kinakailangang huwag ng mag-iisip ng mga pagtutuwid ng liko at ng
mga pagsasanggalang sa naaapi, kung di ang igiginhawa niya sa
panahong darating; isang maliit na hotel magandang bahay sa madrid,
isang mainam na tahanan sa labas ng kiudad at isang magaling na
pakikinabang sa taontaon sa patubuang salapi upang makapagbuhay-ginhawa
sa pangulong bayang tahanan ng hari ang mga bagay ngang ito ang
dapat paghanapin sa filipinas. huwag tayong humingi ng mga
kababalaghan, huwag nating hinging magmalasakit sa ikagagaling ng
lupaing ito ang taga ibang lupaing naparirito at ng makakita ng
kayamanan at pagkatapos ay aalis. anong kahalagahan sa kanya ng
pagkilalang loob o ng mga sumpa ng isang bayang hindi niya kilala, na
wala siyang ano mang sukat alalahanin at wala naman doon ang kanyang
mga sinisinta? upang tumimyas ang dangal ay kinakailangan
umalingawngaw sa mga tainga ng ating mga iniibig, sa hanging
sumisimoy sa ating tahanang bahay o sa kinamulatang bayang mag-iingat
ng ating bungo at mga but-o,  ibig nating maramdaman ang
pagkaunlak sa ibabaw ng ating libingan, at ng mapapag-init ng
kanyang mga sinag ang kalamigan ng kamatayan, ng huwag namang totoong
mauwi na nga tayo sa wala, kung di may matirang ano mang
makapagpapaalaala sa atin. alin man dito ay wala tayong maipangako sa
pumaparito upang mamanihala ng ating kapalaran. at ang lalo pang
kasamasamaan sa lahat ay nangagsisi-alis pagka nagpapasimula na ng
pagkaunawa ng kanilang katungkulan. ngunit lumalayo tayo sa ating
pinag-uusapan.

 hindi, bago tayo magbalik sa pinag-uusapan natin ay kinakailangang
kong pagliwanagin ang ilang mga tanging bagay, ang dalidaling
isinalabat ng binata. mangyayaring sumang-ayon akong hindi nakikilala
ng pamahalaan ang kalagayan, kaugalian at minimithi ng bayan,
datapuwa't sa akala ko ay lalong hindi nakikilala ng bayan ang
pamahalaan. may mga kagawad ang pamahalaang walang kabuluhan, masasama,
kung ito ang ibig ninyong aking sabihin, datapuwa't mayroon namang mga
kagawad na magagaling, at ang magagaling na ito ay walang magawa, sa
pagka't sumasagitna sila ng karamihang hindi gumagalaw, aayaw gumalaw,
ang mga mamamayan bagang bahagya, na nakikialam sa mga bagay na sa
kanya ay nauukol. ngunit hindi ako naparito't ng makipagmatuwiran sa
inyo tungkol sa bagay na ito; naparito ako't ng sa inyo'y huminging
kahatulan, at ang inyong sabi ay yumukod ako sa mga diosdiosang
katawatawa.

 tunay nga, at ito rin ang aking inuulit, sa pagka't dito ay
kinakailangang ibaba ang ulo o pabayaang ilagpak.

 ibaba ang ulo o pabayaang ilagpak? ang inulit ni ibarrang
nag-iisip-isip. totoong napakahigpit ang pahirangang iyan! ngunit
bakit? diyata't hindi nga kaya mangyayaring magkaayos ang pagsinta sa
aking tinubuang lupa at ang pagsinta sa espana? kinakailangan bagang
magpakaimbi upang maging magaling na binyagan, papangitin ang sariling
budhi upang makagawa nga ng isang magaling na panukala? sinisinta ko
ang aking tinubuang lupa, ang filipinas, sa pagka't siya ang
pinapakakautangan ko ng buhay at ng aking kaligayahan, at sa pagka't
dapat sintahin ng lahat ng tao ang kanyang tinubuang lupa; sinisinta
ko ang espana, ang lupang tinubuan ng aking magugulang, sa pagka't baga
man sa lahat ng bagay na nangyayari, pinagkakautangan siya at
pagkakautangan ng filipinas ng kanyang kaligayahan at ng kanyang
kagalingan sa panahong darating; katoliko ako, nananatili sa aking
dalisay ang pananampalataya ng aking mga magugulang, at hindi ko
maalaman kung anong kadahilanan at aking ibababa ang aking ulo, gayong
mangyayari namang aking itunghay; kung anong kadahilanan at aking
ihahayin ang aking ulo sa aking mga kaaway, gayong sila ay mangyayari ko
namang yurakin!

 sa pagka't na sa kamay ng inyong mga kaaway ang linang na ibig
ninyong pagtamnan, at wala kayong lakas na mailalaban sa kanila.
kinakailangan munang hagkan ninyo ang kamay na iyang.

 hagkan! datapuwa't nalilimutan na ba ninyong silasila ang pumatay sa
aking ama, at siya ay kanilang hinukay at inalis sa kanyang libingan?
ngunit akong kanyang anak ay hindi ko nalilimutan, at kung hindi ko
siya ipinanghihiganti'y, dahil sa linilingap ko ang kapurihan ng
religion.

itinungo ang ulo ng matandang pilosopo.

 ginoong ibarra. ang kanyang isinagot ng madalang na
pananalita: kung nananatili sa inyong alaala ang mga gunitaing iyan,
mga gunitaing hindi ko maihahatol na inyong limutin; huwag po ninyong
ipagpatuloy ang panukalang inyong binabantang gawin, at hanapin ninyo sa
ibang dako ang ikagagaling ng inyong mga kababayan. humihingi ang
panukala ninyo na ang ibang tao ang gumawa, sa pagka't upang mayari,
hindi lamang salapi at hangad na makayari ang kinakailangan; bukod sa
rito ay kinakailangan dito sa ating lupain ang pagka matiisin, malabis
na katiyagaa't pagsusumikap at matibay na pag-asa, sa pagka't hindi
nahahanda ang linang; pawang mga dawag lamang ang nakatanim.

napag-uunawa ni ibarra ang kahalagahan ng mga salitang ito; datapuwa't
hindi siya makapanglulupaypa'y; na sa kanyang gunita ang alaala kay
maria klara; kinakailangang mayari ang kanyang inihandog na pangako.

 wala na bagang ibang sa inyo'y maihatol ang dinanas ninyo kung di ang
mahigpit na paraang iyan? ang itinanong sa mahinang pananalita.

tinangnan siya ng matandang lalaki sa bisig at saka siya dinala sa
bintana. isang hanging malamig na pangunahin ng timog ang siyang
humihihip; nalalatag sa mga mata niya ang halamang ang hangganan ay ang
malawak na gubat na siyang pinakabakod.

 bakit po ba hindi natin tutularan ang gawa niyang mahinang katawan
ng halamang iyang humihitik sa dami ng bulaklak at mga buko? anang
pilosopo, na itinuturo ang isang magandang puno ng
rosa. pagkahumihihip ang hangin at ipinagwawagwagan siya, ang
ginagawa niya ay yumuyukod, anaki'y itinatago ang kanyang mahalagang
taglay. kung manatili ang puno ng rosa sa pagkatuwid, siya ay mababali,
isasabog ng hangin ang mga bulaklak at maluluoy ang mga buko.
pagkaraan ng hangin, nananag-uli ang puno ng rosa sa pagtuwid, at
ipinagmamalaki ang kanyang kayamanan, sino ang sa kanya ay
makakapipintas dahil sa kanyang pahihinuhod sa pangangailangan, sa
makatuwid baga'y sa pangangailangang pagyukod? tan-awain po ninyo
roon ang lubhang mayabong na kahoy na kupang na iyon, na iginagalaw
ng boong kadakilaan ang kanyang na sa kaitaasang mga dahong
pinagpupugaran ng lawin. ang kupang na iyan ay dinala ko ritong galing
sa gubat ng panahong siya ay mahina pang usbong; inalalayan ko ang
kanyang katawan ng maliliit na mga patpat sa loob ng di kakaunting
panahon. kung dinala ko rito ang kahoy na iyang malaki na at sagana sa
buhay, wala ngang salang hindi sana siya nabuhay: ipinagwagwagan disin
siya ng hangin ng panahong hindi pa nakakakapit ang kanyang mga ugat
sa lupa upang makapagbigay sa kanya ng kinakailangang ikabubuhay,
alinsunod sa kanyang laki at taas. ganyan din po naman ang magiging
wakas ninyo, halamang inakat na nanggaling sa europa at inilipat sa
mabatong lupaing ito, kung hindi kayo hahanap ng sa inyo'y aalalay, at
hindi kayo magpapakaliit. masama po ang inyong kalagayan, kayo ay
nag-iisa, mataas; umuuga ang lupa, nagbabalita ang langit ng malaking
unos, at napakita ng nakahihikayat ng paglapit ng lintik ang
maruruklay na dulo ng inyong angkan. hindi katapangan, kung di
kapangahasang taksil ang mag-isang makihamok sa boong kasalukuyang
naririto; wala sino mang pumipintas sa pilotong nangungubli sa isang
doongan sa unang hihip ng hanging nagbabalita ng darating na bagyo.
hindi karuwagan ang yumukod kung nagdaraan ang punglo bala; ang
masama'y ang lumantad upang mahandusay at huwag na muling bumangon.

 at magkakaroon kaya ng inaasahan kong bunga ang pag-amis sa
sariling ito? ang itinanong ni ibarra; maniniwala kaya sa akin at
lilimutin kaya ng sakerdote ang ginawa ko sa kanyang pag-imbi? tunay
nga kayang tutulong sila sa akin sa ikalalago ng pagpapaaral sa mga
bata, na siyang makikipangagaw sa kumbento ng mga kayamanan ng
bayan? hindi kaya mangyaring sila ay magpakunwari ng pakikipag-ibigan,
magpaimbabaw ng pagtatangkilik, at sa ilalim, sa mga kadiliman ay
siya ay bakahin, siraing unti-unti, sugatan ang kanyang bukong-bukong at
ng lalong madaling maibuwal siya, kay sa labanan ng pamukhaan?
alinsunod sa iniakala po ninyong mga anyo ay maaasahang mangyayari ang
lahat!

nanatili ang matandang lalaki sa hindi pag-imik at hindi makasagot.
nag-isip-isip ng ilang sandali at saka nagsalita uli:

 kung gayon ang mangyari, kung maluoy ang inyong panukala, makaaaliw sa
inyong hapis ang pagkaalam ninyong inyong ginawa ang lahat ninyong
makakaya, at gayon man ang kahinatna'y may kaunti ring pakikinabangin:
itatag ang unang bato, magtanim, at marahil kung makaraan na ang sigabo
ng unos ay sumibol ang ilang butil, magnawnaw pagkalampas ng
kapahamakan, maligtas ang angkan sa pagkapahamak at sa kawakasa'y
maging binhi ng mga anak ng maghahalamang namatay. mangyayaring
makapagpalakas ng loob ang gayong uliran sa mga ibang nangatatakot
lamang magpasimula.

pinaglininglining ni ibarra ang mga katuwirang ito, napagmasid ang
kanyang kalagayan at napagwaring totoong na sa katwiran ang matandang
lalaki sa gitna ng kanyang pagkamahiligin sa paniniwala sa
mapapanglaw na kasasapitan ng ano mang panukala.

 naniwala ako sa inyo! ang biglang sinabi, at pinakahigpit ni ibarra
ang kamay ng matandang lalaki. hindi nasayang ang aking pag-asang
bibigyan po ninyo ako ng magaling na kahatulan. ngayon din ay paparoon
ako sa kura't aking bubuksan sa kanya ang nilalaman ng aking puso, sa
pagka't ang katotohana'y wala naman siyang ginagawa sa aking ano mang
bagay na masama, sa pagka't hindi naman magiging kawangis na lahat
ng nag-usig sa aking ama. bukod sa rito ay may ipakikiusap pa ako sa
kanya tungkol sa ikagagaling niyang kulang palad na ulol na babaeng iyan
at ng kanyang mga anak; nananalig ako sa dios at sa mga tao!

nagpaalam sa matandang lalaki, sumakay sa kabayo at yumao.

 masdan nating magaling! ang ibinulong ng mapag-isip ng mapapanglaw
na pilosopo; na sinusundan si ibarra ng kanyang tanaw; hiwatigan
nating mabuti kung paano kaya ang gagawin ni kapalarang pagyari ng
pinasimulaang komedia sa libangan.

 ngayon ay tunay na siya ay nagkakamali: pinasimulaan ang komedia ng
kaunaunahan pa bago nangyari ang sa libingan.







ang vispera ng fiesta.


tayo ay na sa ikasampo ng noviembre, vispera araw na sinusundan ng
fiesta pagsasaya.

iniiwan ang kaugaliang anyo sa araw-araw, at gumagamit ang bayan ng
isang walang kahulilip na kasipagan sa bahay, sa daan, sa simbahan, sa
sabungan at sa kabukiran; pinupuno ang mga bintana durungawan o
linib ng mga bandera at ng mga damaskong may iba't ibang kulay;
napupuspos ang alang-alang ng mga ugong ng mga putok at ng musika;
nasasabugan at nalalaganapan ang hangin ng mga kagalakan.

sarisaring minatamis na mga bungang kahoy rito ang nangakalagay sa
mga dulkerang lalagyan ng matamis kristal na may sarisaring
masasayang kulay na pinag aayos-ayos ng dalaga sa isang mesita
maliit na mesa, na natatakpan ng maputing mantel na bordado.
sumisiap sa patio ang mga sisiw, kumakakak ang mga inahing manok,
humagukhok ang mga baboy, na nangagigitla sa katuwaan ng mga tao.
nagmamanhik manaog ang mga alilang may mga dalang doradang vagilia
sasisaring bagay na lalagyan ng pagkaing napapamutihan ng mga
dibujong dorado, pilak na mga kubierto kukhara, kukhillo at
tenedor dito ay may kinagagalitan dahil sa pagkabasag ng isang pingan,
doon ay pinagtatawanan ang isang babayeng tagabukid; sa lahat ng dako ay
may nangag-uutos, nangag-uusapan, sumisigaw, nangagpipintasan,
nangagbabalakbalak, nangag-aaliwan ang isa't isa, at pawang kaguluhan,
ugong, kaingayan. at ang lahat ng pagsusumikap na ito at itong lahat
na pagpapagal ay dahil sa panauhing kilala o hindi kilala; ang
kadahilana'y ng pagpakitaan ng magandang loob ang taong marahil ay
hindi pa nakikita kailan man, at marahil kailan man ay hindi na pakikita
pagkatapos; ng ang tagaibang bayan, ang naglalakbay-bayan, ang
kaibigan, ang kaaway, ang filipino, ang kastila, ang dukha, ang mayaman
ay umalis doon pagkatapos ng fiestang natutuwa at walang maipintas:
hindi man lamang hinihingi sa kanilang kumilala ng utang na loob, at
hindi hinihintay sa mga panauhing yaong huwag gumawa ng ano mang
isasama ng mapagkandiling magkakasambahay samantalang tinutunaw o kung
matunaw na sa tiyan ang kanilang kinain. ang mga mayayaman, ang mga
nakakita ng higit kay sa mga iba, palibhasa ay nangaparoon sa
maynila, nangagsisibili ng kervesa, khampagne, mga likor, mga alak
at mga pagkaing galing europa, mga bagay na bahagya na nila natitikman
ang isang subo o isang lagok. magandang totoo ang pagkakahanda ng
kanyang mesa.

sa dakong gitna ay naroroon ang isang pinya-pinyahang kinatutusukan
ng mga panghiningang marikit na lubha ang pagkakagawa ng mga
presidiario sa mga horas ng kanilang pagpapahingalay. ang mga
panghiningang ito ay may mga anyong abaniko, kung minsan ay katulad ng
mga pinagsalitsalit na mga bulaklak, o isang ibon, isang rosa, isang
dahon ng anahaw, o mga tanikala, na pinapagmula ang lahat ng ito sa
isang kaputol na kahoy lamang: isang bilanggong pinarurusahan sa
sapilitang pagtatrabajo ang may gawa, isang pangal na kukhillo ang
gamit na kasangkapan at ang vokes ng bastonero ang siyang
nagtuturo. sa magkabilang tabi ng pinyang ito, na tinatawag na
palillera, nakalagay sa mga kristal na frutero lalagyan ng
bungang-kahoy ang nakatimbong mga naranjitas santones ang tawag
ng iba, lansones, ates, khikos at mangga pa kung magka minsan, baga
man buwan ng noviembre. saka sa manga bandeja sa ibabaw ng mga papel
na may burdang inukit at may mga pintang makikinang na mga kulay,
nakahayin ang mga jamong galing europa o galing kina, isang malaking
pastel na ang anyo ay agnus dei, tupang may tangay na banderang may
nakadibujong isang krus, o kaya ay kalapati, ang espiritu santo marahil,
mga pavo rellenado, at iba pa; at sa kasamahan ng lahat ng ito ay
ang pangpagana sa pagkaing mga frasko ng mga akhara na may
kaayaayang mga dibujong gawa sa bulaklak ng bunga at iba pang mga
gulay at mga bungang halaman na totoong mainam ang pagkakahiwa na
idinigkit ng almibar sa mga tagiliran ng mga garrafon.

linilinis ang mga globong vidrio, na pinagmanamana ng mga ama at ng
mga anak, pinakikintab ang mga tansong aro; hinuhubdan ang mga
lampara ng petroleo ng kanilang mapupulang mga funda, na sa kanila ay
naglalagak sa loob ng isang taon sa mga langaw at sa mga lamok na sa
kanila ay sumisira; umuugoy, kumakalansing, umaawit ng kaligaligaya ang
mga almendra at mga palawit na kristal na nagkikinagan ng
sarisaring maniningning na kulay dahil sa anyo ng pagkakatapyas; na ano
pa at anaki'y nangakikisaliw sa pagkakatuwa, nangagsasaya
pinagpag-iiba't-iba ang ningning at pinasisinag sa ibabaw ng mapuputing
mga pader ang mga kulay ng bahag-hari.

ang mga bata ay nangaglalaro, nangagkakatuwaan, hinahabol ang
maniningning na mga kulay, nangatitisod, nababasag ang mga tubo,
datapuwa't ito ay hindi nakakagambala upang ipagpatuloy ang katuwaan ng
fiesta: ibang iba ang kanilang kasasapitan at ang mga luha ng kanilang
mabibilog na mga mata, ang siyang magsaysay kung mangyari ang ganitong
pagbabasag sa ibang panahon ng isang taon.

lumalabas, na gaya rin ng mga kagalang-galang na mga lamparang ito,
sa mga pinagtataguan, ang mga pinagtiyagaang gawin ng dalaga: mga
velo na sa krokhet ang pagkakayari, maliliit na mga alfombra, mga
bulaklak na gawang kamay; inilalabas din ang mga kaunaunahang bandejang
sa kalagitnaa'y may nakapintang isang dagatang may mga maliliit na
isda, mga buaya, mga lamang dagat, mga lumot, mga koral at mga
batong vidriong maniningning ang mga kulay. namamaulo ang mga
bandejang ito sa mga tabako, mga kigarrillo at maliliit na hitsong
pinili ng maiinam na mga daliri ng mga dalaga.

kumikintab na parang salamin ang tabla ng bahay; mga kortinang jusi o
pina ang mga pamuti ng mga pintuan, sa mga bintana'y nakasabit ang
mga farol kristal, o papel rosa, asul, berde o pula: napupuspos ang
bahay ng mga bulaklak at ng mga lalagyan ng mga halamang
namumulaklak o magaling na mga pamuti na ipinapatong sa mga pedestal
na losa sa kina; pati ng mga santo'y nangagsisigayak, ang mga
larawan at ang mga, reliqia ay nangagsasaya naman, pinapagpagan
sila ng alabok at binibitinan ng pinagsalitsalit na mga bulaklak ang
kanilang mga marko.

nangagtatayo sa mga daan, sa layong halos nagkakatuladtulad, ng
maiinam na mga arkong kawayang binurdahan sa libolibong paraang
tinatawag na sinkaban, at naliligid ng mga kaluskos, na makita
lamang ng mga bata ay nangagsasayahan na. sa paligid ng patio ng
simbaha'y naroon ang malaking toldang pinagkagugulan ng mainam, na mga
puno ng kawayan ang mga tukod, at ng doon magdaan ang prokesion. sa
ilalim ng toldang ito ay nangaglalaro ang mga bata, nangagtatakbuhan,
nangag-aakayatan, nangagluluksuhan at kanilang pinupunit ang mga
bagong barong talagang kanilang pagbibihisan sa kaarawan ng fiesta.

nangagtayo doon sa plasa ng tablado, palabasan ng komediang ang mga
ginamit na kasangkapa'y kawayan, pawid at kahoy. diyan magsasaysay ng
mga kahangahanga ang komediang tundo, at makikipag-unahan sa mga
dios sa kababalaghan: diyan kakanta at sasayaw si na marianito,
khananay, balbino, ratia, karvajal, yeyeng, likeria at iba pa.
kinalulugdan ng filipino ang teatro at nangagsusumikap ng pagdalo sa
mga ginagawang palabas na mga drama; pinakikinggang hindi umiimik ang
kanta, kinatutuwaan ang sayaw at ang mimika, hindi-sumusutsot, tanda
ng pagpintas, ngunit hindi naman pumapakpak tanda ng pagpupuri
hindi niya naibigan ang pinalabas? ang ginagawa ay nginanganganga
ang kanyang hitso, o kung dili kaya ay umaalis na hindi ginagambala ang
ibang marahil ay nangalulugod sa pinalalabas na iyon. manakanakang
humihiyaw lamang ang mga mamamayang hangal, pagka hinahagkan o
niyayakap ng lumalabas na mga lalaki ang lumalabas na mga babae;
datapwa't hindi lumalampas sa gayong gawa. ng una'y walang pinalalabas
kung hindi mga drama lamang; gumagawa ang poeta ng bayan ng isang
kathang doon ay hindi naaaring hindi magkaroon ng labanan,
pagkakadalawang minuto, isang mapagpatawang tupay at kakilakilabot na
mga malikmatang pagbabagobago ng anyo. datapwa't mula ng maisipan ng
mga artista sa tundong gumawa ng labanan bawa't ikalabing limang
segundo at maglagay ng dalawang tupay, at magpalabas ng mga kathang
lalo ng di sukat mapaniwalaan, mula noo'y kanilang natabunan ang
kanilang mga kapangagaw na mga taga lalawigan. sa pagka't totoong
malulugdin sa bagay na gayon ang gobernadorkillo, ang ginawa niya ay
kanyang piniling kamalam ang kura, ang komediang prinkipe villardo, o
ang mga pakong binunot sa imbing yungib, dramang may magia at may
mga fuegos artifikiales.

maya't maya ay nirerepique ng boong galak ang mga kampana, ang mga
kampana ring iyon ang dumudoblas ng kamakasampong araw. mga ruedang
may mga bomba at mga verso morterete ang siyang umu-ugong sa
impapawid; ipakikita ang kanyang dunong ng pirotekniko o kastillerong
filipino, na natutuhan ang kanyang arte na sino man ay walang nagtuturo,
naghahanda ng mga toro, mga kastillong may mga paputok at may mga
lukes de bengala, mga globong papel na pinapantog ng hanging
mainit, mga rueda de brillante, mga bomba, mga kohetes at iba pa.

tumutunog sa malayo ang kaayaayang alingawngaw? pagdaka'y nangag
tatakbuhan ang mga batang lalaki at nangag-uunahan sa pagtungo sa
labas ng bayan upang salubungin ang mga banda ng musika. lima ang
inupahan, bukod sa tatlong orquesta. hindi dapat mawala ang musika ng
pagsanghang ang eskribano ang siyang may ari, at gayon din ang musika
ng s.p. de t., na balitang totoo ng panahong iyon, dahil sa ang
namamatnugot ay ang maestro austria ang lagalag bagang si kabo
mariano, na ayon sa sabihana'y dala raw niya sa dulo ng kanyang batuta
ang pagkabantog at ang magagandang tinig. pinupuri ng mga musiko ang
kanyang markha funebre el sauke, at kanilang pinanghihinayang siya ay
hindi nakapag-aral ng musika, sa pagka't sa kagalingan niyang umisip
ay makapagbibigay dangal sana siya sa kanyang kinagisnang bayan.

pumasok na ang musika sa bayan at tumutugtog ng masayang mga markha
na sinusundan ng mga batang marurumi ang pananamit o halos mga hubo't
hubad: may ang baro ng kanyang kapatid ang suot, may ang salawal ng
kanyang ama. pagdakang tumitigil ang musika'y nasasaulo na nila ang
tugtuging kanilang narinig, kanilang inuulit na sa aging-ing ng bibig
o isinusutsot ang tugtuging iyon ng lubos na kakinisan, at kanilang
pinasisiyahan na kung maganda o pangit.

samantala ay nangadaratingan ang mga karromata, mga kalesa o mga
kokhe ng mga kamag-anak, ng mga kaibigan, ng mga hindi kakilala
ng mga tahur na dala ang kanikanilang lalong magagaling na mga manok
at mga supot ng ginto, at nangahahandang ipanganib ang kanilang
pamumuhay sa sugalan o sa loob ng rueda ng sabungan.

 tumatanggap ang alferes sa gabigabi ng limang pong piso! ang
ibinubulong ng isang lalaking pandak at mataba sa tainga ng mga
bagong dating; paririto si kapitang tiago at maglalagay ng bangka; may
labing-walong libong dala si kapitang joaqin. magkakaroon ng liampo,
sampong libo ang ilalagay na puhunan ni insik karlos. magsisirating na
galing sa tanawan, sa lipa at sa batangan at gayon din sa santa krus,
ang malalakas na mga punto mananaya. ngunit magkhokolate kayo.
hindi tayo aanitan ni kapitang tiago, na gaya ng taong nagdaan:
tatatlong misa de grakia ang kanyang pinagkagugulan, at ako ay may mutya
sa kakaw. at kumusta po ba ang familia?

 mabuti po! mabuti po! salamat! ang isinasagot ng mga
nangingibang bayan; at si pari damaso?

 magsesermon sa umaga si pari damaso at pagkagabi kasama nating siya ay
magbabangka.

 lalong mabuti! lalong mabuti! kung gayon ay walang ano mang
panganib!

 panatag, totoong panatag tayo! bukod sa roon ay susubo si insik
karlos!

at inaakma ng matabang tao ang kanyang mga daliring wari ay nabibilang
ng salapi.

sa labas ng bayan ang nangyayari naman ay nabibihis ang mga tagabundok
ng lalong magagaling nilang pananamit upang dalhin sa bahay ng
kanikanilang mamumuhunan ang pinatabang magaling na mga inahing manok,
mga baboy-ramo, mga usa, mga ibon; inilululan ng mga iba sa
mabibigat ng hilahing mga karreton ang kahoy na panggatong; ang mga
iba'y mga bungang kahoy, bihirang makitang mga dapo na nasusumpungan
sa gubat; at ang mga iba ay nagdadala naman ng biga na may malalapad na
mga dahon, tikas tikas na may mga bulaklak, na kulay apoy upang
ipamuti sa mga pintuan ng mga bahay.

ngunit ang kinaroroonan ng lalong malaking kasayahang halos ay
kaguluhan na'y doon sa isang malapad na kapatagang mataas, na ilang
hakbang lamang ang layo sa bahay ni ibarra. kumakalairit ang mga
polea, umaalingawngaw ang mga sigawan, ang mataginting na tunog
ng batong nilalabra, ang martillong pumupukpok ng pako, ang palakol na
inilalabra ng kahab-an. karamihang tao ang dumudukal ng lupa at
gumagawa sila ng isang maluang at malalim na hukay naghahanay ang iba
ng mga batong tinibag sa tibagan ng bayan, nagbababa ng lulan ng
mga karreton, nagbubunton ng buhangin, nangaglalagay ng mga torno
at mga kabrestante.

 dito! doon iyan! madali! ang isinisigaw ng isang maliit na
matandang lalaking ang pagmumukha'y masaya at matalino, na ang hawak na
pinakatungkod ay isang metro na may tanso ang mga kanto at nakabilibid
doon ang lubid ng isang plomada. iyon ang maestro ng paggawa, si nor
juang arqitekto, albanil, karpintero, blanqueador, kerrajero, pintor,
pikapedrero at manakanaka pang eskultor.

 kinakailangang ito ay mayari ngayon din! hindi makapagtatrabajo
bukas at gagawin na ang keremonia sa makalawa! madali!

 gawin ninyo ang hoyo sa isang paraang maipasok na angkap na angkap
ang tila hihip na ito! ang sinasabi sa ilang mga pikapedrero na
nangagpapakinis ng isang malaking batong parisukat; sa loob nito
iingatan ang ating mga pangalan!

at inuulit sa bawa't tagaibang bayang lumalapit, ang makalilibong
kanyang sinabi na:

 nalalaman ba ninyo ang aming itatayo? talastasin ninyong ito ay isang
eskuelahan, huwaran ng mga ganitong bagay rin, katulad ng mga
eskuelahan sa alemania, higit pa ang kabutihan! ang arqitektong si
ginoong r. at ako ang gumuhit ng plano, at ako ang namamatnugot sa
paggawa! siya nga, po; tingnan ninyo. ito ay magiging isang palakiong
may dalawang pinakapakpak; ukol ang isa sa mga batang lalaki at ang
isa'y sa mga batang babae. magkakaroon dito sa gitna ng isang
malaking halamanang may tatlong huwad sa bukal ng tubig na sumusumpit
na paitaas, at kaligaligaya ang sambulat ng mga patak; mga puno ng
kahoy diyan sa mga tagiliran, maliliit na halamanan, at ng ang mga
bata'y magtatanim at mag-aalaga ng mga halaman sa mga horas ng
paglilihang, sasamantalahin ang panahon at hindi sasayangin. tingnan
ninyo at malalalim ang mga simiento! tatlong metro at pitompo't limang
kentimentro. magkakaroon ang bahay na ito ng tatlong bodega, mga
yungib sa ilalim ng lupa mga bilangguan sa mga tamad mag-aral sa
malapit, sa totoong malapit sa mga pinaglalaruan at sa gimnasio, at
ng marinig ng mga pinarurusahang bata kung paano ang ginagawang
pagkakatuwa ng mga masisipag-mag-aral. nakikita po ba ninyo ang
malaking lugar na iyang walang kaanoano man? itinatalaga ang kapatagang
iyang lampaslampasan ang hangin upang diyan mangagtakbuhan at
mangagluksuhan ang mga bata. magkakaroon ang mga batang babae ng
halamanang may mga uupan, mga kolumpio, mga kakahuyan at ng doon
sila makarapaglaro ng komba, mga bukal ng tubig na pumapaimbulog,
kulungan ng mga ibon at iba pa. ito ay magiging isang bagay na
karikitdikitan.

at pinapagkikiskis ni nor juan ang mga kamay sa galak, at ang iniisip
niya'y ang pagkabantog na matatamo. magsisiparito ang mga taga ibang
lupain upang dalawin iyon at sila ay mangagtatanong: sino ang dakilang
arqitektong gumawa nito? hindi ba ninyo nalalaman? tila mandin hindi
katotohanang; hindi ninyo makilala si nor juan! marahil totoong malayo
ang inyong pinangalingan! ang isasagot ng lahat.

nagpaparoon ay parito sa magkabikabilang dulong taglay ang ganitong mga
pagdidilidili, na kanyang inuusisang lahat, at ang lahat ay kanyang
minamasdan.

 sa ganang akin ay napakarami namang kahoy ang gamit na iyan sa isang
kabria ang kanyang sinabi sa isang taong naninilaw, na siyang
namamatnubay sa ilang mga manggagawa; kasukatan na, sa ganang akin,
ang tatlong mahahabang troso na papagtutungking-kalan o tripode, at
saka tatlo pang kahoy na papagkapitkapitin!

 aba! ang isinagot ng lalaking naninilaw na ngumingiti ng
kakaiba; lalong malaking panggigilalas ang ating tatamuhin
samantalang lalong marami ang mga kasangkapang gamitin natin sa gawaing
ito. lalong mainam ang anyo ng kabooan, lalong mahalaga at kanilang
wiwikain: gaano kalaking pagod ang ginugol dito! makikita ninyo kung
ano ang kabriang aking itatayo! at pagkatapos ay aking pamumutihan ng
mga banderola, ng mga girnaldang mga dahon at mga bulaklak ;
masasabi ninyo pagkatapos na nagkaroon kayo ng magandang kaisipan ng
pagkakatanggap ninyo sa akin sa kasamahan ng inyong mga manggagawa, at
wala ng mahahangad pa si ginoong ibarra!

sa dakong malayolayo roon ay may natatanawang kiosko, na nagkakahugpong sa
pamamag-itan ng isang balag na nahahabungan ng mga dahon ng
saging.

ang maestro sa eskuelahang may mga tatlompong batang lalaki ay
nangaggagawa ng mga korona, nangagtatali ng mga bandera sa mga
maliliit na manga haliging kawayang napupuluputan ng damit na puting
pinakumbo.

 pagsikapan ninyong uminam ang pagkakasulat ng mga letra! ang
sinasabi sa mga nagpipinta ng mga salitang itatanyag sa
lahat; paririto ang alkalde, maraming mga kura ang magsisidalo,
marahil pati ng kapitan general na ngayon ay na sa lalawigan! kung
makita nilang magaling kayong magdibujo, marahil kayo ay purihin.

 at handugan kami ng isang pisarra ?

 sino ang nakaaalam! datapuwa't humingi na si ginoong ibarra ng isa
sa maynila. darating bukas ang ilang bagay na ipamamahagi sa inyong
pinakaganting pala. datapuwa't pabayaan ninyo ang mga bulaklak na
iyan sa tubig, gagawin natin bukas ang mga ramillete, magdadala pa kayo
rito ng mga bulaklak, sa pagka't kinakailangang malatagan ang mesa
ng mga bulaklak, ang mga bulaklak ay nakapagbibigay saya sa mga
mata.

 magdadala rito ang aking ama bukas ng mga bulaklak ng baino at saka
isang bakol na mga sampaga.

 hindi tumatanggap ng bayad ang aking ama sa tatlong karritong
buhanging dinala rito.

 ipinangako ng aking tiong siya ang magbabayad sa isang maestro, ang
idinugtong ng pamangkin ni kapitang basilio.

at tunay nga naman; kinalugdan ang panukalang iyon ng lahat halos.
hiningi ng kurang siya ang mag-aamang-binyag at magbebendikion sa
paglalagay ng unang bato, pagdiriwang na gagawin sa katapusang araw ng
fiesta, at siyang gagawing isa sa mga pinakamalaking pagsasaya. pati
ng koadjutor ay lumapit ng boong kakimian kay ibarra, at sa kanya ay
inihandog ang lahat ng mga pamisang pagbayaran sa kanya ng mga
mapamintakasi hanggang sa mayari ang bahay na iyon. mayroon pa, sinabi
ni hermana rufa, ang mayaman at mapag-impok na babaeng sakalit
kukulangin ng salapi, kanyang lilibutin ang ilang bayan upang
magpalimos, sa ilalim ng tanging pagkakasunduang sa kanya ay babayaran
ang paglalakbay, ang mga kakanin at iba pa. pinasalamatan siya ni
ibarra at siya ay sinagot:

 wala tayong makukuhang mahalagang bagay, sa pagka't hindi ako mayaman
at hindi naman simbahan ang bahay na ito. bukod sa rito ay hindi ko
ipinangakong aking itatayo ang bahay na itong iba ang magkakagugol.

pinagtatakhan siya at ginagawang uliran ng mga binata, ng mga
estudianteng galing maynilang pumaroon doon at ng makipagfiesta;
ngunit gaya ng nangyayari halos kailan man, pagka ibig nating tularan
ang mga tinatakhang mga tao, ang nagagagad lamang natin ay ang kanyang
walang kabuluhang mga ginagawa, at kung magkaminsan pa'y ang kanyang
mga sawing kaasalan, nangagtataka palibhasa ay wala tayong kaya sa
ibang bagay, minamasdan ng maraming sa kanya ay nangagtataka kung paano
ang pagtatali ng binatang iyon ng kanyang korbata, ang mga iba naman ay
ang anyo ng kuello ng baro, at hindi kakaunti ang nagmamasid kung ilan
ang mga boton ng kanyang amerikana at khaleko.

tila mandin pawang nangapawi magpakailan man ang mga masasamang
nangyayari sa panahong hinaharap na ginuguniguni ni matandang tasio.
iyan nga ang sinabi ni ibarra isang araw sa kanya; ngunit siya ay
sinagot ng matandang mapag-isip ng malulungkot:

 inyo po sanang alalahanin ang sinasabi ni baltasar:


kung ang isalubong sa iyong pagdating
ay masayang mukha't may pakitang giliw,
lalong pag-ingata't kaaway na lihim


kung gaano ang galing ni baltasar sa pagka poeta ay gayon din sa
katalinuhang umisip.

ito at iba pang mga bagay ang mga nangyari sa araw na sinusundan ng
fiesta bago lumubog ang araw.






xxv

sa pagtatakipsilim.


gumawa rin naman ng malaking handa sa bahay ni kapitang tiago.
nakikilala natin ang may bahay; ang kanyang hilig sa kaparangalanan, at
dapat na hiyain ng kanyang kapalaluang pagka taga maynila, sa karikitan
ng piging, ang mga tagalalawigan. may isa pang kadahilanang sa
kanya ay pumipilit na pagsikapan niyang siya ay makapangibabaw na lubos
sa mga iba: kasama niya ang kanyang anak na si maria klara at saka
naroroon ang kanyang mamanugangin, kaya't walang pinag uusapan ang mga
tao kung di siya lamang.

at siya nga naman: hinandugan ang kanyang mamanugangin ng isa sa
lalong mga dalubasang pamahayagan sa maynila ng isang artikulo
kasulatan sa kanyang unang mukha, na ang pamagat ng artikulong iyon
ay siya ay inyong tularan! pinuspos siya ng mga pangaral at
inaalayan siya ng ilang mga papuri. tinawag siyang marilag na binata
at mayamang mamumuhunan; pagkatapos ng dalawang renglon ay sinabing
siya ay tanging mapagkaawang-gawa; sa sumusunod na parrafo'y ikinapit
naman sa kanya ang saysay na: alagad ni minervang naparoon sa inang
bayan upang bumati sa wagas na lupa ng mga arte at mga karunungan
at sa dakong ibaba pa'y ang espanol filipino at iba't iba pa.
nag-aalab ang loob ni kapitang tiago sa magandang pakikipag-unahan sa
gawang magaling, at kanyang iniisip na baka magaling na kanyang
pagkagugulan ang pagtatayo naman ng isang kumbento.

nang mga nagdaang araw ay dumating sa bahay na tinatahanan ni maria
klara at ni tia isabel ang maraming kaja ng mga kakanin at mga
inuming galing europa, mga salaming pagkalalaki, mga kuadro at ang
piano ng dalaga.

dumating si kapitang tiago ng araw rin ng vispera: paghalik sa kanya
ng kamay ng kanyang anak na babae, hinandugan niya ito ng isang
magandang relikariong ginto na may mga brillante at mga esmeralda, na
ang lama'y isang tatal ng bangka ni san pedro, sa dakong inup-an ng
ating panginoong jesukristo ng panahon ng pangingisda.

wala ng lalalo pa sa galing ng pagkikita ng bibiananin at ng
mamanugangin; kaukulan ngang sila ay mag-usap ng nauukol sa
eskuelahan. ang ibig ni kapitang tiago'y tawaging eskuela ni san
frankisko.

 maniwala kayo sa akin, ang sabi ni kapitang basilio, isang magaling
na pintakasi si san frankisko! wala kayong pakikinabangin kung
tatawagin ninyong eskuela ng instrukkion primaria. sino po si
instrukkion primaria?

dumating ang ilang mga kaibigang babae ni maria klara at kanilang
inanyayahan itong magpasial.

 ngunit bumalik ka agad, ani kapitang basilio sa kanyang anak na
babae na sa kanya ay humihinging pahintulot; nalalaman mo ng sasalo sa
atin sa paghapon si pari damasong bagong kararating.

at kanyang liningon si ibarrang nag-anyong may iniisip, at idinugtong:

 kayo po naman ay sumalo ng paghapon sa amin; magiisa kayo sa inyong
bahay.

 malaking totoo po ang aking pagka ibig, datapwa't dapat pong sumaaking
bahay ako't baka sakaling may dumating na mga visita, ang isinagot
ng binatang nagkakang-uutal, at iniiwasan ang titig ni maria klara.

 dalhin po ninyo rito ang inyong mga kaibigan, ang itinutol ng boong
kapanatagan ni kapitang tiago; may saganang pagkain sa aking bahay.
bukod sa roon ay ibig kong kayo at si pari damaso ay magkawatasan.

 magkakaroon na po ng panahon sa bagay na iyan! ang isinagot ni
ibarrang ngumingiti ng sapilitang pagngiti, at humandang samahan ang
mga dalaga.

nanaog sila sa hagdanan.

nanggigitna si maria klara kay viktoria at kay iday, sumusunod sa
likuran si tia isabel.

nagwawahi ang tao sa udyok ng paggalang, at ng sila ay mabigyang daan.
puspos ng katakatakang kagandahan si maria klara: napawi ang kanyang
pamumutla, at kung nananatiling tila may iniisip ang kanyang mga mata,
ang kanyang bibig naman ay wari ay walang ibang nakikilala kung hindi ang
ngiti. taglay iyang kagandahan ng loob ng isang lumiligayang dalaga,
siya ay bumabati sa kanyang mga dating kakilala mula pasa kamusmusan, at
ngayon ay nagsisipanggilalas sa kanyang mapalad na kabataan. sa kulang
pang labing limang araw ay nanag-uli sa kanya yaong lubos na
pagpapalagay ng loob, yaong katabilang musmos na tila mandin nagulaylay
sa gitna ng makikipot na tahanang nalilibot ng pader sa beaterio;
masasabing kinikilala ng paroparo ang lahat ng mga bulaklak pagkaalis
niya sa kanyang bahay-uod; nagkasiya sa kanya ang lumipad na sumandali
at magpainit sa mga doradong sinag ng araw upang mawala ang katigasan
ng mga kasukasuan ng bagong nagkakapakpak. kumikislap ang bagong
buhay sa boong kataohan ng dalaga: pawang magaling at maganda ang
kanyang tingin sa lahat; isinasaysay ang kanyang pagsinta sa
pamamag-itan niyang kalugodlugod na asal ng isang virgeng palibhasa ay
walang namamasdan kung di mga budhing dalisay, hindi nakikilala kung
ano ang dahil ng mga paghihiyahiyaan. gayon man, pagka siya ay
inaalayan ng masasayang mga aglahi'y tinatakpan niya ang kanyang mukha
ng abaniko; datapuwa't pagka nagkakagayon ay ngumingiti ang kanyang
mga mata at lumalaganap sa kanyang boong kataohan ang bahagyang
kilabot.

pinasimulaang lagyan ng mga ilaw ang mga pangulong bahay, at sa mga
daang pinagdaraanan ng mga musika ay sinisindihan ang mga ilaw ng
mga aranang kawayan at kahoy na inihuwad sa mga arana ng simbahan.

natatanaw buhat sa daan, sa mga bintanang bukas, ang hindi naglilikat
na pagpaparoon ay parito ng mga tao sa mga bahay, sa gitna ng
kaliwanagan ng mga ilaw at halimuyak ng mga bulaklak, sa kaayaayang
tinig ng piano, arpa u orquesta. nangaglalakaran sa mga daan ang mga
insik, mga kastila, mga filipinong may suot europeo o suot tagalog.
nangagkakahalohalo sa paglakad, na nangagkakasikuhan at
nangagtutulakan ang mga alilang lalaking may dalang karne o mga
inahing manok, mga estudianteng nakaputi ang pananamit, mga lalakit
mga babae, na nangagsisipanganib na sila ay matahak ng mga kokhe at
mga kalesa, na kahit sumisigaw ng tabi ang mga kokhero'y
nahihirapan din silang makapaghawi ng daan.

bumati sa ating mga kakilala, ng na sa tapat sila ng bahay ni
kapitang basilio, ang ilang mga kinabataan, at inaayayahang pumanhik
muna sa bahay. ang masayang vokes ni sinang, na tumatakbong papanaog sa
hagdanan, ang siyang nagbigay wakas sa mga pagdadahilan upang huwag
pumanhik.

 pumanhik muna kayong sandali upang ako ay makasama sa inyo, ang
sinasabi niya. nababagot ako sa pakikipanayam sa gayong karaming hindi
ko mga kakilalang walang pinag-uusapan kung di mga sasabungin at mga
baraja.

nangagsipanhik sila.

punongpuno ang salas ng mga tao. nangagpauna ang ilan upang bumati
kay ibarra, na kilala, ang pangalan ng lahat; kanilang pinagmamasdan
ng boong pagkahanga ang kagandahan ni maria klara, at
nangagbubulungbulungan ang ilang mga matatandang babae, samantalang
ngumanganga: mukhang virgen!

napilitan sila roong uminom ng khokolate. naging matalik na kaibigan
at taga pagsanggalang ni ibarra si kapitang basilio, mula ng araw na
sila ay maglibang sa kaparangan. naalaman niya, sa pamamag-itan ng
telegramang inihandog sa kanyang anak na babaeng si sinang, na natatalos
ni ibarra ang kanyang pananalo sa usapin, ayon sa hatol ng hukom, at
dahil dito ay sa pagka't aayaw siyang pagahis sa kagandahan ng loob,
kanyang ipinakiusap na pawalang kabuluhan ang pinagkayarian ng sila ay
maglaro ng ajedres. datapwa't sa pagka't aayaw pumayag si ibarra sa
gayong bagay, ipinakiusap naman ni kapitang basiliong ang salaping dapat
na ibayad sa mga kostas ay gamitin sa pagbabayad ng isang maestro sa
gagawing eskuela ng bayan. dahil sa gayong nangyayari, ginagamit ni
kapitang basilio ang kanyang mainam na mga pananalita, at ng huwag ng
ipagpatuloy ng ibang mga kausapin ang kanilang mga kakaibang adhika,
at sa kanila ay sinasabi:

 maniwala kayo sa akin: sa mga usapin ang nananalo'y siyang
nahuhubdan!

datapwa't wala siyang mapahinuhod na sino man, baga man kanyang
sinasambit ang mga romano.

ng makatapos ng makainom ng khokolate, napilitan ang ating mga
kabataang pakingan ang pianong tinutugtog ng organista ng bayan.

pagka siya ay pinakikinggan ko sa simbahan ani sinang, nakakaibig akong
magsayaw; ngayong piano ang kanyang tinutugtog ang naiisipan ko naman ay
magdasal. dahil dito ay sasama ako sa inyo.

 ibig po ba ninyong pumarito sa amin ngayong gabi? ang inianas ni
kapitang basilio sa tainga ni ibarra ng ito ay magpaalam na maglalagay
si pari damaso ng isang maliit na bangka.

ngumiti si ibarra at sumagot ng isang tango ng ulo, na mangyayaring
ang maging kahulugan ay pagsang-ayon, at mangyayari namang hindi
pagsang-ayon.

 sino ba iyan? ang tanong ni maria klara kay viktoria, na itinuro sa
isang mabilis na sulyap ang isang binatang sa kanila ay sumusunod.

 iyan  iyan ay isang pinsan ko, ang isinagot na halos
nagugulumihanan.

 at ang isa?

iya'y hindi ko pinsan. ang dalidaling isinagot ni sinang; iyan ay isang
anak ng aking tia.

nagdaan sila sa harapan ng kumbentong tahanan ng kura, na ang
katotohanan ay hindi sahol sa mga ibang lugar sa kasayahan. hindi
napigilan ni sinang ang isang sigaw ng panggigilalas ng kanyang
makitang may mga ilaw ang mga lampara, mga lamparang ang mga anyo ay
sa kaunaunahan pa, na hindi pinababayaan kailan man ni pari salving
siyang pag-ilawan at ng huwag magkagugol sa petroleo. may nangariring
na mga sigawan at malalakas na halakhakan, napapanood na ang mga
fraile'y lumalakad ng mahina, at iginagalaw ang ulo ng ayon sa
kompas, at malaking tabako ang napapamuti sa mga labi. pinagsisikapan
ng hindi paring sa kanila ay nakikipanayam, na kanilang gagarin ang
lahat ng ginagawa ng mga mababait na fraile. ayon sa mga damit
europeong kanilang kasuutan, marahil sila ay mga kawani empleado ng
gobyerno o mga punong lalawigan.

natanawan ni maria klara ang mabilog na pangangatawan ni pari damaso
sa tabi ng makisig na tindig ni pari sibyla. hindi kumikilos sa kanyang
kinalalagyan ang matalinghaga at mapanglawing si pari sal

 nalulungkot! ang ipinahiwatig ni sinang; kanyang pinag-iisip-isip
ang kanyang magugugol sa gayong karaming mga panauhin. ngunit
makikita rin ninyong hindi siya ang magbabayad kung hindi ang mga
sakristan. sa tuwituwi na'y kumakain ang kanyang mga panauhin sa ibang
lugar.

 sinang! ang ipinagwika sa kanya ni viktoria.

 totoong ako ay galit sa kanya mula ng iwasak ang rueda de la
fortuna, hindi na ako mangungumpisal sa kanya.

natangi sa lahat ng mga bahay ang isang walang kailaw-ilaw, at hindi
man lamang bukas ang mga bintana; ang bahay na iyon ang sa alferes.
nagtaka sa bagay na ito si maria klara.

 ang asuang! ang musa ng guardia sibil, ang wika nga ng matandang
lalaki! ang biglang sinabi ng katakot takot na si sinang. ano ang
ipakikialam niya sa ating mga katuwaan? marahil ay nagngangalit!
pabayaan mong dumating ang kolera at makikita mong siya ay mag-aanyaya.

 kailan man ay kinasusutan ko siya, at lalonglalo na ng guluhin ang
ating pagkakatuwa sa pamamag-itan ng kanyang mga guardia sibil. kung
arsobispo lamang ako ay ipakakasal ko ang babaeng iyan kay pari sal
makikita mo kung ano ang kanilang magiging mga anak! sukat bang
ipahuli ang kaawaawang piloto, na sumugba sa tubig makapagbigay loob
lamang.

hindi niya natapos ang sinasabi; sa sulok ng plasa na pinagkakantahan
ng isang bulag na lalaki, na isang gitarra ang katono, ng kasaysayang
ukol sa mga isda, may isang hindi karaniwang napapanood.

yayo'y isang lalaking ang nakapatong sa ulo'y isang malapad na salakot
na dahon ng buli, at dukhang totoo ang pananamit. ang suut niya ay isang
gulagulanit na levita at salawal na maluang, na kawangis ng salawal
ng mga insik, na punit sa iba't ibang lugar. karukharukhaang mga
panyapak ang nakasuut sa kanyang mga paa. sumasadilim ang kanyang mukha
dahil sa kanyang salakot; ngunit manakanakang nagmumula sa kadilimang
iyon ang dalawang kislap, na pagdaka'y napapawi. siya ay matangkad, at
napagkikikilalang siya ay bata pa, dahil sa kanyang mga galaw.
inilalagay sa lupa ang isang bakulan, at pagkatapos ay lumalayo't
nagsasalita ng mga kakaibang tinig na hindi mawatasan; nananatiling
nakatindig, lubos ang pagkalayo sa mga iba, na anaki'y siya at ang
karamihang tao ay talagang nangagpapangilagan ang isa't isa.
pagkakagayon ay nangagsisilapit ang ilang mga babae sa kanyang bakulan
at inilalagay doon ang mga bungang kahoy, isda, bigas at iba pa. pagka
wala ng lumalapit na sino man, nangagsisilabas sa mga kadilimang iyon
ang ibang mga tinig na lalong malulungkkot, ngunit hindi na totoong
nakalulunos, napasasalamat marahil; dinarampot ang kanyang bakulan at
saka lumalayo upang ulitin ang gayon ding gawa sa ibang lugar naman.

nagunita ni maria klara sa gayong nakita ang isang sakuna, at
pinagsumakitang itanong kung ano ano nangyayari sa kakaibang taong iyon.

 iyan ang sanlasarohin, ang isinagot ni iday. may apat na taon na
ngayong kinapitan siya ng sakit na iyan: ang wika ng iba ay dahil sa
pag-aalaga, sa kanyang ina, at anang iba naman ay dahil sa pagkapiit niya
sa malamig na bilangguan. siya ay doon tumatahan sa kabukiran, sa malapit
na sa libingan ng mga insik; hindi siya nakikipag-abot-usap kanino
man, nangagsisilayong lahat sa kanya sa takot na baka mahawahan. kung
makita mo sana ang kanyang dampa! iyon ang dampa ni giring-giring: ang
hangin, ang ulan at ang araw ay pawang pumapasok at lumalabas na
katulad ng karayom sa damit. ipinagbawal sa kanyang humipo ng ano mang
bagay na pag-aari ng sino mang tao. nahulog isang araw sa sangha ang
isang bata; hindi naman malalim ang sangha, datapuwa't nagkataong
siya ay dumaraan doon, ang ginawa niya ay tinulungan niya ang bata sa
pag-ahon doon. napagtanto ng ama ng bata ang nangyaring iyon,
pagsakdal sa gobernadorkillo, at ipinapalo siya nito ng anim sa gitna
ng daan at saka ipinasunog pagkatapos ang yantok. kakilakilabot iyon!
tumatakbo sa pagtakas ang sanlasarohin, hinahabol siya ng tagapalo at
sinisigawan siya ng gobernadorkillo: mag-aral ka! mabuti pang malunod
na nga ang isang tao, huwag lamang magkasakit na gaya ng sakit mo.

 tunay nga! ang ibinulong ni maria klara.

at hindi nalalaman ang kanyang ginagawa ay dalidaling lumapit sa bakulan
ng kulang palad, at inilagay roon ang relikario na bago pa lamang
kahahandog sa kanya ng kanyang ama.

 ano ang ginawa mo? ang sa kanya ay itinanong ng kanyang mga
kaibigang babae.

 wala akong ibang sukat maibigay! ang isinagot, at kanyang inilihim
sa pamamag-itan ng isang tawa ang luha ng kanyang mga mata.

 at ano ang kanyang gagawin sa iyong relikario? ang sa kanya ay sinabi
ni viktoria. binigyan siya isang araw ng salapi. ngunit ang ginawa
ng sanlasarohin ay inilayo sa kanya ang salaping iyon sa pamamag-itan
ng isang patpat: ano ang gagawin niya sa salapi sa gayong wala sino
mang tumangap ng ano mang bagay na galing sa kanya? kung makakain sana
ang relikario!

tiningnan ni maria klara ng boong pananaghili ang mga babaeng
nagbibili ng mga kakanin, at ikinibit ang mga balikat.

ngunit lumapit ang sanlasarohin sa bakulan, kinuha ang hiyas na
kuminang sa kanyang mga kamay, lumuhod, hinagkan ang hiyas na iyon, at
saka nagpugay at bago isinubsob ang kanyang noo sa alabok ng bakas ng
dalaga.

ikinubli ni maria klara ang kanyang mukha sa kanyang abaniko at dinala
ang panyo sa kanyang mga mata.

samantala ay lamapit ang isang babae sa kulang palad na anaki'y
nagdarasal. lugay at gusamot ang kanyang mahabang buhok, at sa liwanag
ng ilaw ng mga farol ay napanood ang payat at namumutla ng mainam na
pagmumukha ng ul-ol na si sisa.

ng maramdaman ng sanlasarohin ang paghipo sa kanya, nagpakasigawsigaw,
at tumindig sa isang lukso. ngunit humawak sa kanyang bisig ang ul-ol
na babae, sa gitna ng malaking pangingilabot ng tao, at ito ang
kanyang sinabi:

 magdasal tayo! magdasal tayo! ngayon ang kaarawan ng mga patay!
ang mga ilaw na iyan ay siyang mga buhay ng mga tao; ipagdasal natin
ang aking mga anak na lalaki!

 ilayo ninyo ang babaeng iyan, papaglayin ninyo sila! sa pagka't
mahahawa ang ul-ol na babae! ang sigawan ng karamihang tao, datapwa't
walang mangahas na lumapit sino man.

 nakikita mo ba ang ilaw na iyon sa kampanario? ang ilaw na iyon ang
aking anak na si basiliong nananaog sa pamamag-itan ng isang lubid!
nakikita mo ba ang ilaw na iyon na kumbento? ang ilaw na iyon ang aking
anak na si krispin, ngunit hindi ko sila paroroonan sa pagka't may
sakit ang kura at siya ay maraming mga onsa, at ang mga onsa'y
nangawawala. magdasal tayo at ating ipatungkol sa kaluluwa ng kura!
dinadalhan ko siya ng amargoso at sasalidas; punongpuno ang aking
halamanan ng mga bulaklak at dating may dalawa akong anak na lalaki.
dati akong may halamanan, nag-aalaga ako mga bulaklak at dating may
dalawa akong anak na lalaki!

at binitawan ang sanlasarohin at lumayong kumakanta:

 dating may halamanan ako't mga bulaklak, ako ay dating may mga anak
na lalaki, halamanan at mga bulaklak!

 ano na ba ang nagawa mong magaling sa kahabaghabag na babaeng
iyan? ang tanong ni maria klara kay ibarra.

 wala pa! siya ay nawala ng mga araw na ito sa bayan at hindi
nangyaring siya ay masumpungan! ang isinagot ng binatang nagdadalang
kahihiyan bukod sa roon ay totoong marami ang aking ginawa, ngunit
huwag ka sanang mahapis; ipinangako sa akin ng kurang tutulungan niya
ako, tuloy ipinagtagubilin niya sa akin ang malaking pag-iingat at
paglilihim sa pagka't tila mandin isang kagagawan ng guardia sibil
totoong ipinagmamalasakit ng kura ang babaeng iyan!

 hindi ba sinasabi ng alferes na kanyang ipahahanap ang mga bata?

 oo, ngunit ng sabihin iyon ay may kaunting.kalanguhan siya!

kasasabi pa ng gayong bagay ng kanilang makitang hindi inihahatid kung
di kinakaladkad ang ul-ol na babae ng isang soldado: aayaw sumama si
sisa.

 bakit ba ninyo hinuli ang babaeng iyan? ano ang kanyang ginawa? ang
tanong ni ibarra.

 kung bakit? hindi ba ninyo nakita kung paano ang ginagawa niyang
pag-iingay? ang sagot ng tagapag-ingat ng katahimikan ng bayan.

dalidaling kinuha ng sanlasarohin ang kanyang bakulan at lumayo.

minagaling ni maria klarang umuwi na, sa pagka't lumipas sa kanya ang
tuwa at kasayahan.

 mayroon din palang mga taong hindi lumiligaya! ang kanyang
ibinulong.

pagdating niya sa pintuan ng kanyang bahay, kanyang naramdamang
naragdagan ang kanyang kapanglawan, ng kanyang mahiwatigang aayaw
pumanhik at nagpapaalam ang nangingibig sa kanya.

 kinakailangan! ang sabi ng binata.

pumanhik sa hagdanan si maria klarang ang sumasaisip ay totoong
nakayayamot ang mga araw ng fiesta, pagka dumarating ang mga
panauhing tagaibang bayan.








manga sulat


ang bawa't tao ay nagsasaysay
ayon sa  kinasasapitan
sa fiestang pinaroroonan.



sa pagka't walang ano mang mahalagang nangyayari sa mga taong
sinasaysay natin ang buhay na pinagdaanan, sa gabi ng sinusundang araw
ng fiesta at gayon din sa kinabukasan, magalak na lalaktawan namin ang
araw na ito ng pagsasaya, kung di lamang inaakala naming baka sakali
hangaring maalaman ng sino mang bumabasang taga ibang lupain kung
paano ang ginagawa ng mga filipino sa kanilang mga pagpifiesta. sa
ganitong kadahilana'y sisipiin naming hindi daragdaga't hindi babawasan
ang ilang mga sulat, na ang isa sa kanila ay ang sa korresponsal ng
isang pamahayagang matimtiman at tinatangi sa maynila, na
kagalanggalang dahil sa kanyang kataasan at kahigpitang manalita. ang
mga bumabasa sa amin ang siya ng bahalang magpuno sa ilang maliliit at
kalakarang mga kaukulan.

narito ang sulat ng karapatdapat na korresponsal ng mahal na
pamahayagan:

ginoong namamatnugot.

tangi kong kaibigan: kailan man ay hindi pa ako nakapapanood, at
inaakala kong hindi na ako makapapanod pa sa mga lalawigan ng isang
fiestang tungkol sa religiong totoong dakila, maningning at nakababagbag
ng loob, na gaya ng pagsasayang ginagawa sa bayang ito ng mga
totoong kagalanggalang at mga banal na mga paring frankiskano.

pagkaramirami ng dumalo: nagtamo ako rito ng ligayang bumati sa halos
lahat ng mga kastilang tumitira sa lalawigang ito, sa tatlong
kagalanggalang na mga paring agustino na na sa lalawigang batangan, sa
dalawang kagalanggalang na mga paring dominiko, na ang isa sa kanila ay
ang totoong kagalanggalang na si pari fray hernando de la sibyla, nasa
kanyang pagparito ay kanyang pinaunlakan ang bayang ito, bagay na hindi
dapat kalimutan magpakailan man ng mga karapatdapat na mga tagarito.
nakita ko rin naman ang lubhang maraming mga kaginoohang taga
lalawigang tanguay, kapangpangan, ang maraming mayayamang mga taga
maynila at maraming mga banda ng musika, at ang isa sa kanila ay ang
lubhang mainam na banda sa pagsanghan, pag-aari ng ginoong eskribanong
si ginoong miguel guevara at ang karamihang mga insik at mga indio,
na taglay ng mga insik ang kanilang talagang dating kaugaliang pagka
maibiging makakita ng iba't ibang bagay, at ng mga indio ang
kanilang asal na mapamintakasi, hinihintay nila ng maalab na pagmimithi
ang pagdating ng araw na ipagsasaya ang dakilang fiesta, upang kanilang
mapanood ang palalabasing komiko-mimiko-liriko-koreografiko-dramatiko,
at ng magawa ang bagay na ito ay sila ay nagtayo ng isang malaki at
maluang na tablado sa gitna ng plasa.

ng ikasiyam na oras ng gabi ng araw na ikasampo nitong buwan, araw
na sinusundan ng fiesta, pagkatapos ng isang masarap at saganang
hapunang inihandog sa amin ng hermano mayor, tinakhan naming lahat na
mga kastila't mga fraileng na sa kumbento, ang kaaliw-aliw na tugtog
ng musikang may kasabay na nagsisiksikang karamihang tao at ng ugong
ng mga kohete at malalaking bomba, at pinamamatnugutan ng mga ginoo
ng bayan, ang tinutungo'y ang kumbento upang kami'y sundin at ihatid
sa lugar na nahahanda at iniuukol sa amin at ng doon ay panoorin namin
ang katuwaang palalabasin.

napilitan kaming pahinunod sa gayong magandang anyaya, baga man lalo
sanang minamagaling ko pa ang magpahingalay sa mga bisig ni morfeo, at
pagkalooban ng masanghayang pagpahingalay ang aking nananakit na mga
laman at buto, salamat sa nilundaglundag ng lulanang sa ami'y
ipinagkaloob ng gobernadorkilio sa bayan ng b.

nanaog nga kami at aming hinanap ang aming mga kasamang humahapon
bahay na pag-aari rito ng mapamintakasi at mayamang si don santiago de
los santos. ang totoong kagalanggalang na si pari fray bernardo salvi na
kura nitong bayan, at ang totoong kagalanggalang na si pari fray damaso
verdolagas, na sa tanging biyaya ng kataastaasan ay magaling na sa
dinaramdam na sa kanya ay ginawa ng kamay na pusong, na ang kasama'y
ang totoong kagalanggalang na si pari fray hernando de la sibyla at ang
banal na kura sa tanawan at iba pang mga kastila, ang siyang mga
panauhin ng mayamang filipino. diya'y nagtamo kaming kapalarang
panggilalasan, hindi lamang ang lubhang mahahalagang kasangkapan at
kagalingang magpamuti ng may-ari ng bagay, bagay na hindi karaniwan
sa mga taong tubo rito, kung di naman ang kamahalmahalan,
kagandagandahan at mayamang dalagang magmamana, na nagpakilalang siya ay
tunay at ganap na alagad ni santa kekilia sa pagtugtog ng lalong
kaayaayang musikang likha ng mga aleman at ng mga italiano, sa
kanyang mainam na piano, na ano pa at ang kanyang kagalingang tumugtog
ay nagpaalaala sa akin sa babaeng si galves. sayang at napakatimtiman
naman ang gayong lubos sa kagalingang binibini, at inililihim ang
kanyang mga karapatan sa madlang kaginoohang pawang pagpupuri lamang
ang sa kanya ay handog. hindi ko dapat iwan sa tintero, na sa bahay ng
nag-anyaya'y pinainom kami ng khampana at masasarap na mga likor ng
boong kasaganaan at kagandahang loob na siyang kaugaliang hindi
nagbabago ng kilalang mamumuhunan.

pinanood namin ang palabas. kilala na po ninyo ang ating mga artistang
si na ratia, karvajal at fernandes; kami lamang ang nakaunawa ng
kanilang karikitang lumabas, sa pagka't ang mga taong walang
pinag-arala'y walang napagtanto kahit babahagya. magaling ang
pagkakalabas ni khananay at ni balbino, baga man may kaunting pamamaos
nila: isang pagkantang hidwa ng kaunti sa musika ang ginawa ni
balbino, datapuwa't katakataka ang kabooan at ang kanilang pagpupumilit
sa mabuting pagganap. lubhang naibigan ng mga indio at lalong-lalo na
ng gobernadorkillo ang komediang tagalog: nagpakita ng malaking
katuwaan ang gobernadorkillo at sinasabi sa aming sayang daw at hindi
pinapakipag-away ang prinkesa sa gigante na sa kanya ay umagaw, bagay na
sa kanyang balak ay lalo sanang kagilagilalas, at higit pa, kung
hindi mangyaring talban ang gigante kung di sa pusod lamang, na gaya
baga ng isang nagngangalang ferragus, ayon sa nababasa sa kasaysayan
ng buhay ng doke pares. nakikisang-ayon sa akala ng gobernadorkillo
ang totoong kagalanggalang na si pari fray damaso, taglay iyang
kagandahan ng pusong siyang ikinatatangi niya, at ang idinagdag pa'y
kung sakalit magkagayon daw, ang prinkesa na ang hahanap ng paraan at
ng kanyang masunduan ang pusod ng gigante upang sa gayon ay kanyang
mapatay.

hindi ko po kinakailangang sabihin sa inyong samantalang ginagawa ang
pagpapalabas ay di itinulot ng rothskhild na filipinong magkulang ng
ano man sa kagandahan ng kanyang loob: ang mga sorbete, mga limonada
gaseosa, mga refresko, mga matamis, mga alak at iba't iba pa'y
saganang ipinamamahagi sa aming lahat na nangaroon. ininong totoo, at
na sa katuwiran nga ang gayong pag-ino, ang pagkawala roon ng kilala
at marunong na binatang si don juan krisostomo ibarra, na ayon sa talos
na ninyo, ay dapat na siyang mangulo bukas sa pagbebendikion ng unang
bato na nauukol sa dakilang monumento na kanyang ipinatatayo sa udyok
ng malaking nais na makagawa ng magaling. ang karapatdapat na kalahing
ito ng mga pelayo at ng mga elkano, sa pagka't ayon sa napagtanto
ko'y tubo sa ating bayani at uring mahal na mga lalawigan sa dakong
timugan ng espana ang isa sa kanyang mga nuno sa ama, na marahil ay
isa sa mga unang kinasama ni magallanes o ni legaspi ay hindi rin
napakita sa mga nalalabing oras ng araw, dahil sa kaunting sakit na
kanyang dinaramdam. nagpapalipatlipat sa mga bibig ang kanyang
pangalang ipinangungusap lamang upang purihin, mga pagpupuring hindi
mangyayaring di mauuwi sa ikararangal ng espana at ng tunay na mga
kastilang gaya na nga natin, na kailan man ay hindi natin
pinasisinungalingan kailan man ang ating dugo, kahit magpakaramirami
ang mga maging kahalo.

napanood namin ngayong ikalabing isa ng buwan, sa dakong umaga, ang
isang nangyaring lubhang nakababagbag ng loob. hayag nga at talastas
ng lahat na sa araw na ito ay kafiestahan ng virgen de la pas virgen
ng kapayapaan, at ito ay ipinagsasaya ng mga hermano kapatid ng
santisimo rosario bukas ang kafiestahan ng pintakasing si san diego, at
sa fiestang iyan ay lubhang nakikitulong ang mga hermano ng o.t.
venerable orden terkera; kagalang-galang na pangatlong hanay. may
isang malaking pagpapataasang banal ang dalawang kapisanang ito sa
paglilingkod sa dios, at dumarating ang ganitong gawang kabanalan
hanggang sa panggalingan ng santong pagkakasamaan ng loob nila, gaya
na nga nitong huling nangyari dahil sa pakikipagtalo sa salitaan ng
dakilang taga pagsermong kinikilalang talagang balita, na hindi iba't
ang di mamakailang aking binanggit, na totoong kagalanggalang na si
pari fray damaso, na siyang lalagay bukas sa sadyang likmuan ng
espiritu santo, at ayon sa maakala ng lahat ay hindi malilimutang
paunlakan ng religion at ng literatura.

alinsunod nga sa aming sinasaysay, napanood namin ang isang nangyaring
lubhang nakapagtuturo at nakababagabag ng loob. lumabas sa sakrista ang
anim na mga bata pang mga religioso fraile, ang tatlo sa kanila ay
upang mangagmisa at ang tatlo ng mag-akolito, nanikluhod sila sa
harap ng altar, at kinanta ng kelebrante ang magmimisa na ito
nga'y ang totoong kagalanggalang na si pari fray hernando sibyla, ang
surge domme, na siyang dapat maging pasimula ng prokesion sa paligid
ng simbahan, taglay yaong mainam na vokes at anyong mataimtin na sa
kanya ay kinikilala ng lahat at siyang lubos na ipinagiging dapat niya
sa panggigilalas ng madla. pagka tapos ng surge domine,
pinasimulan ang prokesion ng gobernadorkillo, na nakafrak, dala ang
gion at may kasunod na apat na sakristang may hawak na mga
insensario. sumusunod sa kanilang likuran ang mga kirial na pilak, ang
kaginoohan ng bayan, ang mahahalagang mga larawang nasusuutan ng
sutlang raso at ginto ni na santo domingo at san diego, at ng virgen
de la pas na may isang karikitdikitang balabal manto na asul at may
mga plankhang pilak na dinorado, handog ng banal na kapitang paradong
si don santiago de los santos, na totoong karapatdapat uliranin at hindi
kasiya ang siya ay ibantog magpakailan man. nalululan ang lahat ng mga
larawang ito sa mga karrong pilak. sumusunod kaming mga kastila at ang
ibang mga religioso sa likuran ng ina ng dios: tinatangkililk ng
isang paliong dala ng mga kabesa de barangay ang ofikiante at ang
wakas ng prokesio'y ang may mabuting karapatang kapisanan ng guardia
sibil. inaakala kong hindi na kailangang sabihing karamihang mga
indio ang siyang bumubuo ng dalawang hanay ng prokesion, na pawang
may tangang kandilang may ningas at taglay ang boong pamimintakasi.
tumutugtog ang musika ng mga markha religiosa; ulit-ulit na putok ang
siyang ginagawa ng mga bomba at ng mga apoy na rueda.
nakapanggigilalas ang panonood ng kahinhinan at ningas ng loob na
iniuudiok sa puso ng mga nanampalataya sa kanilang wagas at malaking
pananalig sa virgen de la pas ang pagdiriwang na lubos at marubdob na
pamimintakasing ginagawa nating nagtamo ng palad na ipanganak sa
lilim ng kasantasantahan at walang bahid na dungis na bandera ng
espana sa ganitong mga kafiestahan.

ng matapos ang prokesio'y pinasimulan ang misa, na sinasaliwan ng
orquesta at ng mga artista ng teatro. ng matapos na ang evangelio'y
pumanhik sa pulpito ang totoong kagalanggalang na si pari fray manuel
martin, agustinong nanggaling sa lalawigang batangan, na pinagtakhan
ng mga nakikinig na pawang nangabitin sa kanyang pananalita,
lalonglalo na ang mga kastila, sa pagpapasimula ng pangangaral ng
wikang kastila, na sinaysay ng boong kabayanihan sa mga pananalitang
magagaang ang pagkakataglay, at totoong angkap na ankap, na ano pa at
pinupuspos ang aming mga puso ng mataimtim na pamimintakasi at
pag-aalab. ang ganitong pangungusap nga ang siyang marapat ilagda sa
dinaramdam, o ating dinaramdam pagka nauukol ang sinasaysay sa virgen o
sa ating sinisintang espana, at lalonglalo na pagka naisasal-it sa
sinasabi, yamang mangyayari naman sa bagay na ito, ang mga kaisipan ng
isang prinkipe ng iglesia, na si senor moneskillo, na mapapagtitibay
na siyang dinaramdam ng lahat ng mga kastila.

ng matapos ang misa'y pumanhik kaming lahat sa kumbento, na kasama ng
mga kaginoohan sa bayan at iba pang mahahalagang mga tao, at doon ay
hinandugan sila ng boong kagandahan ng loob, pagpipitagan at
kasaganaang siyang kinaugalian ng totoong kagalanggalang na si pari
fray salvi, na inalayan nila ng mga tabako at mga pagkaing inihanda
ng hermano mayor sa silong ng kumbento na handa sa lahat ng mga
nagkakailangang patahimikin ang mga pangangailangan ng sikmura.

walang naging kakulangang ano man sa loob ng maghapon upang bigyang
kasiyahan ang fiesta at ng upang manatili ang masayang kaasalan ng
mga kastila, na sa mga gayong kapanahuna'y hindi mangyaring
mapigilan, na ipinakikilala, kung minsan ay sa mga kankion o mga
sayaw, at kung minsan ay sa mga walang kahulugan at masayang mga
paglilibang, palibhasa ay may mga pusong mahal at malakas, na ano pa at
hindi nakararaig sa kanila ang mga pighati, at sukat na ang magkapisan
ang tatlong kastila sa alin mang lugar, upang doon ay tumakas ang
kalungkutan at sama ng loob. pinag-alayan nga sa maraming bahay si
terpsikore datapuwa't lalonglalo na sa marilag na kayamanyamanang
filipino na pinagpigingan sa amin sa pagkain. hindi ko na
kinakailangang sabihin po sa inyong lubhang masagana at masarap ang
mga ipinakain sa piging na iyon, na masasabing pangalawa na ng mga
piging sa kasalan sa kana o kay kamakho, na pinagbuti at dinagdaran pa
mandin. samantalang nagtatamasa kami ng mga kaligayahan ng pagkaing
pinamamatnubayan ng isang tagaluto ng la kampana, tumutugtog naman
ang orquesta ng mga kawiliwiling tinig. taglay ng kagandagandahang
dalaga sa bahay, ang isang kasuutang mestisa, at isang wari ay agos ng
mga brillante, at siya nga, ayon sa pinagkaratihan na, ang reina ng
fiesta. dinamdam naming lahat na dahil sa isang hindi naman malubhang
pagkapatapilok ng kanyang magandang paa'y hindi siya nangyaring
nagkamit ng mga ligaya sa pagsasayaw, sa pagka't kung ayon sa aming
nahiwatigang siya ay ganap sa kagalingang gumawa ng ano man, ang
ginoong binibining de los santos, kung sumayaw marahil ay katulad ng
isang silfide.

dumating ng hapong ito ang alkalde ng lalawigan, upang bigyan ng
kadakilaan sa kanyang pagharap ang gagawing keremonia bukas. dinamdam
niya ang pagsama ng damdam ng hirang na mamumuhunang si ginoong
ibarra, na salamat sa dios, at ayon sa sabihana'y magaling na.

nagkaroon ng gabing ito ng mainam na prokesion, datapuwa't sasabihin
ko na ang bagay na ito sa aking sulat bukas, sa pagka't bukod sa mga
malalaking bombang sa aki'y nakatulig at halos nakabingi, ako ay totoong
pagod at nahahapay na ako sa pag-aantok. samantalang binabawi ko ang
lakas sa mga bisig ni morfeo, sa makatuwid baga'y sa katre ng
kumbento, hinahangad ko, tangi kong kaibigang kayo ay matamo ng
magandang gabi at hanggang bukas, isang araw na dakila.


ang mairugin ninyong katotong nakikirama'y.

ang korresponsal.

san diego, 11 ng noviembre.


ito ang isinulat ng mabait na korresponsal. tingnan naman natin ngayon
kung ano ang isinulat ni kapitang martin sa kanyang katotong si lis
khiqito.

minamahal kong khoy: magmadali kang pumarini, kung mangyayari;
sapagka't ang fiesta'y totoong masaya; sukat ang matanto mong halos
natumba ang bangka ni kapitang joaqin: makaitlong pinagulong ni
kapitang tiago ang kanyang taya, at sa tatlong iyon ay tumama, at pinto
ng pintong palagi, kaya't sa gayong nangyari lalong nangliliit sa
katuwaan si kabesang manuel na may ari ng bahay. binasag ni pari
damaso, sa isang dagok, ang isang ilawan, sa pagka't hangga ngayon ay
hindi pa siya tumatama miminsan man lamang. natalo ang konsul sa kanyang
mga sasabungin, at natalo sa bangka ang lahat ng pinanalunan sa atin
sa fiesta ng binyang at sa fiesta ng pilar, sa santa krus.

inaasahan naming isasama rito sa amin ni kapitang tiago ang kanyang
mamanugangin, ang mayamang nagmana kay don rafael, datapuwa't wari ay
ibig manding tumulad sa kanyang ama, sa pagka't hindi man lamang
napakita sayang! sa masid ko ay hindi siya pakikinabangan kailan man.

malaking totoong kayamanan ang nakikita ng insik na si karlos sa
liampo; naghihinala akong may taglay siyang ano mang lihim, isang
bato-balani marahil: walang tigil ang kanyang pagdaing ng sakit ng
ulo, na may taling panyo pagka tumitigil na ng untiunti ang umiikit na
sangkap ng liampo, pagkakagayon ay tumutungo siya ng mainam hanggang
sa halos mapabunggo na sa kanyang noo, na anaki'y ibig na totoong
hiwatigan ang pag-inog na iyon. nagkukulang tiwala ako, dahil sa may
nalalaman akong mga kawangis ng bagay na iyong ginagawa.

paalam, khoy; magaling ang kalagayan ng aking mga sasabungin, at ang
aking asawa ay masaya at naglilibang.

ang iyong katotoo.

martin aristorenas.

tumanggap naman si ibarra ng isang maliit na liham na may pabango, na
ibinigay sa kanya ng gabi ng unang araw ng fiesta ni andeng, na
kapatid sa suso ni maria klara. ganito ang sabi ng liham:

krisostomo: mahigit ng isang araw na hindi ka napakikita;
nahigingan kong may kaunting dinaramdam ikaw, kata'y ipinagdasal at
ipinagsindi kata ng dalawang malalaking kandila, baga man sinasabi ng
tatay na hindi raw mabigat naman ang sakit mo. totoong niyamot nila ako
kagabi at ngayon; pinatutugtog nila ako ng piano at kanila akong
inaanyayahang sumayaw. hindi ko nalalamang lubhang marami sa ibabaw ng
lupa ang mga nakapagbibigay yamot. kung hindi lamang kay pari damaso na
pinagpipilitang ako ay libangin sa pagsasaysay ng maraming bagay, ako
sana'y magkukulong sa aking silid upang matulog. isulat mo sa akin kung
ano ang dinaramdam mo, sa pagka't sasabihin ko sa tatay na ikaw ay
dalawin. samantala ay inutusan kong pumaryan sa iyo si andeng, at ng
ipagluto ka ng kha; magaling siyang magluto at marahil ay daig ang
iyong mga alila.

maria klara.

pahabol. pagka hindi ka naparini bukas, hindi ako paparoon sa
keremonia. kalakip.






ang umaga.


tinugtog ng mga banda ng musika ang diana sa unang pagsilang ng
liwayway, na ano pa at pinukaw ng masasayang tugtugin ang mga pagal na
mga mamamayan. nanag-uli ang buhay at kasayahan, muling nirepique ang
mga kampana at nagpasimula ang mga putukan.

yaon ang katapusang araw ng fiesta, yaon ang tunay na araw ng
kafiestahan. inaasahang lalong marami ang mapapanood, higit pa sa
nakaraang araw. lalong marami ang mga manong ng o.t. venerable
orden terkera; kagalanggalang na pangatlong hanay kay sa mga manong
ng santisimo rosario, at nangagsisingiti ng boong kabanalan ang mga
manong na iyon ni san frankisko, sa kanilang paniniwalang sa gayon ay
kanilang mahihiya, ang kanilang mga kapangagaw. lalong marami ang
bilang ng mga kandilang kanilang binili: nag-ani ng malaking
pakinabang ang mga insik na magkakandila, at nangag-iisip silang
pabinyag upang maipakilala nila ang kanilang pagtumbas, baga man
sinanabi ng ilang yao'y hindi raw sa kanilang pananampalataya sa pagka
katoliko kung di sa kanilang nais na makapag-asawa. datapawa't sa gayon ay
sumasagot ang mga babaeng banal:

 kahit magkagayon man, hindi mangyayaring hindi maging isang himala
ang sabaysabay na pag-aasawa ng gayong karaming mga insik;
papagbabaliking loob na sila ng kanikanilang mga esposa.

isinuot ng mga tao ang kanilang lalong magagaling na mga bihisan;
lumabas sa kinatataguang mga kajita ang lahat ng mga hiyas. sampo ng
mga tahur at ng mga sugarol ay nagbihis ng mga barong bordado na
may malalaking brillante, mabibigat na tanikalang kadena ginto at
mapuputing sombrerong jipijapa. ang matandang pilosopo lamang ang
nananatili sa dating suot; ang baro'y sinamay na may mga guhit na itim,
nabobotones hanggang sa liig maluang na  sapatos at malapad na sombrerong
fieltro na kulay abo.

 ngayon ay lalo pa manding mapanglaw kayo kay sa dati! ang sabi sa
kanya ng teniente mayor, aayaw po ba kayong manakanaka tayong
magsaya, yamang maraming tayong lubhang sukat na itangis?

 hindi ang kahulugan ng pagsasaya'y dapat na gumawa ng mga
kaululan! ang isinagot ng matanda. ito rin ang haling na pagtatapon
ng salapi sa taon-taon! at ang lahat ng ito ay bakit? iwaldas ang
salapi, sa gayong makapal na totoo ang karukhaan at mga
pangangailangan. aba! nalalaman ko na; ito ang pagtatapon, ang
maruming paggagalak upang matakpan ang mga karaingan ng lahat!

 nalalaman na po ninyong sumasang-ayon ako sa inyong mga
kaisipan, ang muling sinabi ni don filipo, na tila ibig magpakitang
galit at tila ngumingiti. kayo ay aking ipinagsasanggalang, datapuwa't
ano ang aking magagagawa sa gobernadorkillo at sa kura?

 magbitiw ng tungkol ang sinundan ng pilosopo, at saka lumayo.

natigagal si don filipo, at sinundan ng mata ang matanda.

 magbitiw ng tungkol! ang ibinubulong, samantalang tumutungo sa
simbahan, magbitiw! oo! kung isa sanang bagay na nagbibigay dangal
ang tungkuling ito at hindi isang pas-anin, oo, bibitiwan ko!

puno ng tao ang patio ng simbahan: mga lalakit mga babae, mga
bata't mga matatanda, taglay ang lalong magagaling na pananamit, na
nangagkakahalo-halo, pumapasok at lumalabas sa makikipot na mga
pintuan. amoy polvora, amoy bulaklak, amoy inkienso, amoy pabango;
pinatatakbo at pinasisigaw ang mga babae at pinapagtatawa ang mga bata
ng mga bomba, ng mga kohete at ng mga buskapies. isang banda ng
musika ang tumutugtog sa tapat ng kumbento, isang banda naman ang
naghahatid sa mga nangangatungkulan sa bayan, ang mga ibang banda'y
naglilibot sa mga daang kinalaladlaran at winawagaywayan ng maraming
mga bandera. lumilibang sa paningin ang liwanag at kulay na sarisari,
at sa pangpakinig naman ay mga tinig at mga ugong. hindi nagtitigil ang
mga kampana ng karerepique, nagkakasalasalabat ang mga kokhe at mga
kalesa, na manakanakang ang mga kabayong humihila sa kanila ay
nangagigitla dumadamba, humuhulay, mga bagay na baga man hindi
kasangkap sa palatuntunan ng fiesta, gayon man ay nagiging isang
panooring hindi pinagbabayaran at siyang lalong mahalaga.

nag-utos ang hermano mayor sa araw na ito ng mga alila upang
mangaghanap sa mga daan ng mga inaanyayahan, tulad sa nagpiging na
sinasabi sa atin ng evangelio. halos sapilitan ang pag-aanyaya upang
uminom ng khokolate, kafe, kha, kumain ng matamis, at iba pa. madalas
na nagiging kawangis ng isang pakikipagkagalit ang ginagawang
pag-aanyaya.

gagawin na ang misa mayor, ang misang tinatawag na de dalmatika,
katulad ng misa kahapong sinasaysay ng karapatdapat na korresponsal,
at ang bilang kaibhan lamang, ang magmimisa ngayon ay si pari salvi, at
sa mga taong makikinig ng misa ngayon ay kasama ang alkalde ng
lalawigan, kaakbay ang maraming mga kastila at mga taong marurunong,
upang pakinggan si pari damaso na totoong bantog sa lalawigan. sampo ng
alferes, baga man siya ay lubhang dala na sa mga pangangaral ni pari
salvi, pumaroon din, sa pagpapatotoo niya ng kagalingan ng kanyang
loob at ng kung mangyayari, makapanghiganti siya sa mga pagbibigay
galit na sa kanya ay ginawa ng kura. sa kalakhan ng pagkabantog ni
pari damaso ay ipinag-pauna na ng korresponsal ang pagsulat namamatnugot
ng pamahayagan ng sumusunod:

alinsunod sa aking ipinagpauna na sa inyo sa walang wasto kong mga
talata kahapo'y gayon nga ang nangyari. nagkamit kami ng tanging
kapalarang mapakinggan ang totoong kagalanggalang na si pari fray damaso
verdolagas, na nagkurang malaon sa bayang ito, at ngayon ay inilipat sa
lalong malaki, bilang ganting pala sa kanyang mabuting pagtupad sa
kanyang mga katungkulan. lumagay ang maningning na mananalumpati ng
mga mahal na bagay sa paaralang espiritu santo ang nagtuturo, at
nagsaysay ng karikitdikitan at kalalim-lalimang sermon, na nagbigay
kabanalan sa madla at pinagtakhan ng lahat ng mga binyagang
naghihintay ng boong pagmimithi ng pagsilang sa lubhang mapagbungang
mga labi ng nakagiginhawang bukal ng walang hanggang-buhay.
kadakilaan sa mga kahulugan, kapangahasan sa mga munakala, mga
bagong pananalita, kagandahan sa anyo, katutubong mga galaw,
pagsasaysay na kalugodlugod, kalusugan ng mga adhika, narito ang mga
hiyas ng bossuet na kastila, na talagang karapatdapat nga ang kanyang
malaking pagkabantog hindi lamang sa mga marurunong na mga kastila,
kung di naman sa mga walang pinag-aralang mga indio at sa mga
mapanglinlang na mga anak ng kalangitang imperio imperio ng
kainsikan.

gayon man, unti ng mapilitan ang mapagkatiwalang korresponsal na
kanyang sirain ang kalahatlahatan niyang sinulat. idinaraing ni pari
damaso ang isang magaang na sipong kanyang nasagip ng gabing nagdaan:
pagkatapos na siya ay makapagkanta ng masasayang mga petenera,
karaniwang kinakanta sa mga lalawigang andalus, sa espana, siya ay
uminom nga tatlong vasong sorbete at sandali siyang nanood ng
pinalalabas sa teatro. dahil sa bagay na ito ay ibig sana niyang magbitiw
ng pagka tagasalita ng mga wika ng dios sa mga tao, ngunit
sapagka't walang ibang makitang nakakaalam ng buhay at mga himala ni
san diego, tunay nga't natatalos ang mga bagay na ito ng kura,
ngunit kinakailangang siya ay magmisa, pinagkaisahan ng ibang mga
fraile na wala ng gagaling pa sa tinig ng vokes ni pari damaso, at
lubhang tunay na kahinahinayang na huwag italumpati ang totoong mainam
na sermong gaya na nga ng naisulat at naisaulo na. dahil dito ay ang
babaeng dating tagapag-ingat ng susi'y siya ay ipinaghanda ng mga
limonada, pinahiran ang kanyang dibdib at liig ng mga unguente at mga
langis, binalot siya ng maiinit na mga kumot, siya ay hinilot at iba
pa. uminom si pari damaso ng hilaw na itlog na binati sa alak, at sa
boong umaga'y hindi nagsalita at hindi man lamang nag-agahan; bahagya na
uminom ng isang vasong gatas, isang tasang khokolate at
lalabin-dalawang biskokho, na ano pa at tiniis niya ng boong
kabayanihang huwag kumain ng isang sisiw na frito at kalahating quesong
gawang laguna, na kanyang kinaugaliang kanin pagkakaumaga, sapagka't
ayon sa kanyang katiwalang babae, maaaring makapagpaubo ang sisiw at ang
queso, dahil sa kapuwa may asin at may taba.

 ginagawa ang lahat ng ito't ng kamtan natin ang kalangitan at
magbalik loob tayo! ang sabi ng mga hermana ng o.t., ng kanilang
maalaman ang ganitong kanyang mga pagpapakahirap.

 siya ay pinarurasahan ng virgen de la pas! ang ibinubulong naman ng
mga hermana ng santisimo rosario, palibhasa ay hindi nila maipatawad
ang kanyang pagkiling sa kanilang mga kaaway na kapuwa babae.

lumabas ang prokesion pagka alas okho y media sa lilim ng mga toldang
lona. nakakahawig din ng ginawa, kahapon, baga man may isang bagay na
nabago: ang mga hermano ng o.t., na mga matatandang lalakit babae,
kasama ang ilang mga dalagang patungo na sa pagtanda, ang pananamit na
dala'y mahahabang habitong gingon: damit na gingong magaspang ang sa
mga mahihirap, at ang sa mga mayayama'y gingong sutla, sa makatuwid
baga'y ang tinatawag na gingong frankiskano, sa pagka't siyang lalong
karaniwang gamitin ng mga kagalanggalang na mga fraileng frankiskano.
ang lahat ng mga mahal na habitong iyon ay mga dalisay, sa pagka't
pawang galing sa kumbento sa maynila, na siyang kinukunan ng mga
mamamayan sa limos na ang kapalit ay salaping isinasang-ayon sa taning
na halagang hindi natatawaran, kung baga mangyayaring sabihing kawangis
ng sa isang tindahan. ang halagang itong hindi nababawasa'y mangyaring
maragdagan, ngunit hindi nababawasan. tulad sa mga habitong ito ay
nagbibili ng gayon ding mga habito sa monasterio ng santa klara, na
taglay, bukod ang mga tanging biyayang nakapagbibigay ng maraming
mga indulgenkia sa mga patay na pinagsasaputan, ang biyayang lalo pa
manding tangi: na lalo pang mahal ang halaga paga lalong luma, gulanit
at hindi na magagamit. itinititik namin ito at baka sakaling banal na
bumabasang nagkakailangan ng gayong mga mahal na reliqia ano mang
bagay na ginamit o linangkap na nga iba, o baka kaya may matalas na
isip kasam-ang mamumulot ng mga basahang taga europa, na ibig yumaman
sa pagdadala sa filipinas ng isang kargamento maraming yakos na
katatagang lulan sa isang daong ng mga habitong masurot at malibag,
sa pagka't nagkakahalaga ng labing anim na piso o higit pa, ayon sa
kalakhan ng pagkalibaging humigit kumulang.

nakapatong si san diego de alkala sa isang karrong napapamutihan ng
mga plankhang pilak na nabuburdahan. may malaking kapayatan ang santo,
garing mula sa ulo hanggang bay-awang, magagalitin at nakakaaalang-alang
ang anyo ng pagmumukha, baga man kulot ang buhok sa ulo, na katulad ng
mga ita. sutlang raso na nabuburdahan ng ginto ang kanyang pananamit.

sumusunod ang ating kagalang-galang na amang si san frankisko,
pagkatapos ay ang virgeng gaya kahapon, ang kaibhan lamang ay si pari
salvi ngayon ang sumasailalim ng palio at hindi ang makisig na si pari
sibyla na mainam kumiya. ngunit kung di taglay ni pari salvi ang
magandang anyo ni pari sibyla, datapuwa't nagkakanlalabis naman sa kanya
ang pagka anyong banal: nakatungo ang mga mata; nakadoop ang mga
kamay na ang anyo ay matimtiman at lumalakad na nakayukod. ang mga may
dala ng palio'y yaon ding dating mga kabesa de barangay, na nagpapawis
ng boong ligaya, sa kanilang panunungkol na nakikisakristan, bukod sa
sila ay maniningil ng buwis, manunubos ng mga taong lagalag at mga
dukha, sa makatuwid baga'y mga kristong nagbibigay ng dugo dahil sa
mga kasalanan ng mga iba. ang koadjutor, na nakasobrepellis, ay
nagpaparoon ay parito sa iba't ibang mga karro, na dala ang inkensario,
at kanyang manakanakang hinahandugan ng usok nito ang pangamoy ng
kura, na pagka nagkakagayon ay lalong lalong ng nagmumukhang kaaway ng
tawa at magagalitin.

dahandahan nga at matimtiman ang lakad ng prokesiong inaakbayan ng
ugong ng mga bomba at ng tinig ng mga kanta at musikang tungkol sa
religiong ilinalaganap sa impapawid ng mga banda ng musikang
sumusunod sa likuran ng bawa't karro. samantala ay napakasipag na totoo
ang pamamahagi ng hermano mayor ng malalaking mga kandila, na ang
marami sa mga nakipagprokesio'y nag-uwi sa kanilang mga bahay ng
maipag-iilaw sa apat na gabi samantalang nangagsusugal. nagsisiluhod
ng boong galang ang mga nanonood pagka nagdaraan ang karro ng ina ng
dios at nangagdarasal sila ng taimtim sa loob ng mga sumasampalataya
o ng mga aba po.

tumigil ang karro sa tapat ng isang bahay na sa mga bintanang
napapamutihan ng maririkit na mga pangsampay kolgadura ay
nakasungaw ang alkalde, si kapitang tiago, si maria klara, si ibarra,
ilang mga kastila at mga dalaga; nagkataong tumunghay si pari salvi,
datapuwa't hindi gumawa ng kahit munting kilos na magpahalatang siya ay
bumabati o nakikilala niya sila; ang tanging ginawa niya ay lumindig
lamang, tinid ang katawan at sa gayon ay sumabalikat niya ng lalong
kaayusan at ganda ang kapa pluvial.

sa dakong ibaba ng bintana'y may isang dalagang nakalulugod ang ganda
ng mukha, mahalaga ang suut na damit at may kilik na isang musmos na
lalaki. marahil siya ay sisiwa o taga pag-alaga lamang, sa pagka't ang
sanggol na iyon ay maputi at mapula ang buhok, samantalang ang dalaga'y
kaymanggi at mahigit pa sa kaitiman ng asabakhe ang kanyang mga
buhok.

pagkakita sa kura, iniunat ng musmos ang kanyang maliliit na bisig,
tumawa niyang tawang hindi nakapagbibigay sakit at hindi naman pighati
ang nakapagpapatawa, at sumigaw ng pautal sa gitna ng isang sandaling
katahimikan: ta tay! tatay! tatay!

kinilabutan ang dalaga, dalidaling inilagay ang kanyang kamay sa ibabaw
ng bibig ng sanggol na lalaki at patakbong lumayo roong taglay ang
totoong malaking kahihiyan. umiyak ang bata.

nangagkindatan ang mga mapaghinala, at nangagsingiti ang mga
kastilang nakamasid ng gayong maikling pangyayari. naging pula ang
katutubong pamumutla ni pari sal

at gayon man ay wala sa katuwiran ang tao: hindi man lamang nakikilala ng
kura ang babaeng iyon, siya ay taga-ibang bayan.






sa simbahan.


mula sa isa hanggang sa kabilang dulo'y puno ang kamalig na
ipinalalaga'y ng mga taong yao'y bahay ng lumalang sa lahat.

nangagtutulakan, nagsisiksikan, nangagdudurugan ang isa't isa, at
nangagdaraingan ang ilang lumalabas at ang maraming nagsisipasok.
malayo pa'y iniuunat na ang kamay sa pagbabasa ng mga daliri ng tubig
na bendita, ngunit kaginsaginsa'y dumarating ang isang alon ng
pagtutulakan at napapalayo ang kamay: nariringig pagka nagkakagayon ang
isang angil, nagmumura ang isang babaeng nayapakan, datapuwa't hindi
tumitigil ang pagtutulakan. ang ilang matandang lalaking naisasawsaw
ang mga daliri sa tubig na iyong kulay pusali na, palibhasa ay naghugas
ng kamay roon ang boong bayan, bukod pa sa mga taga-ibang bayang doon ay
dumarayo, ipinapahid ang tubig na iyon ng boong pamimintakasi, baga man
sila ay nahihirapan dahil sa kasikpan, sa kanilang batok, sa puyo, sa
noo, sa ilong, sa baba, sa dibdib at sa pusod, sa kanilang pananalig na
sa gayon ay kanilang nabebendita ang mga bahaging iyon ng katawan,
bukod sa hindi sila magkakasakit ng paninigas ng liig, ng sakit ng
ulo, ng pagkatuyo, ng hindi pagkatunaw ng kinakain. ang mga
kabataan, marahil sa sila ay hindi totoong masasaktin o baka kaya naman
hindi sila naniniwala sa mahal na gamot na iyon, bahagya na nilang
binabasa ang kaduloduluhan ng kanilang daliri at ng walang ano mang
masabi sa kanila ang mga mapamintakasing tao, at kunuwa'y kanilang
ipinapahid sa kanilang noo, na, ang katotohana'y hindi nila isinasayad.
marahil nga'y bendita ang tubig na iyan at taglay ang lahat ng mga
sinasabi, ang iniisip marahil ng sino mang dalaga, ngunit may
isang kulay na !

bahagya na makahinga roon, mainit at amoy hayop na dalawa ang paa;
datapuwa't katumbas ng laha't ng pagkakahirap na iyon ang magsesermong
as sermong yao'y dalawang daa't limampung piso ang bayad ng bayan. ito
ang sinabi ng matandang tasio.

 dalawang daa't limampung piso ang bayad sa isang sermon! isa lamang
tao at sa minsan lamang na paggawa! ang ikatlong bahagi ng ibinabayad
sa mga komediante na mangagpapagal sa loob ng tatlong gabi! tunay
nga marahil na kayo ay mayayaman!

 at bakit naman mawawangis ang bagay na iyan sa isang komedia? ang
isinagot na masama ang loob ng mapusok na maestro ng mga hermano ng
o.t.; nakahuhulog ng mga kaluluwa sa infierno ang komedia, at
nakapapasalangit ang sermon! kung humingi siya ng sanglibo'y
babayaran din namin, at kikilalanin pa naming utang na loob 

 kahi ma't komedia, kung sa ganang akin! ang isinisigaw naman sa
galit ng isa.

 naniniwala ako, palibhasa ay magaling na totoo ang inyong pagka unawa
sa kinauukulan ng komedia at ng sermon!

at yumao ang pusong, na hindi inalumana ang ginagawa ng magagaliting
maestro na mga paglait at masasamang hulang mangyayari sa daratning
buhay ni matandang tasio sa hinaharap na panahon.

samantalang hinihintay ang alkalde, nagpapawis at naghihikab ang mga
tao; iginagalaw sa hangin ang mga paypay, mga sombrero at mga
panyo; nangagsisigawan at nangag-iiyakan ang mga bata, bagay
nagbibigay pagal sa mga sakristan na pagpapalabas sa mga batang iyon
sa simbahan. ang gawang ito ay siyang umaakit sa pagdidilidili ng
matalas na kaisipan at malumanay na maestro ng kofradia ng santisimo
rosario:

 pabayaan ninyong lumapit sa akin ang mga bata, anang ating
panginoong jesukristo, ngunit dito ay dapat ng unawaing yao'y ukol
lamang sa mga batang hindi umiiyak.

ganito ang sinasabi ng isa sa mga matatandang babaeng nananamit ng
gingon, si hermana pute baga, sa isang babaeng may anim na taon na ang
gulang na kanyang apo, na nakaluhod sa kanyang tabi:

 kondenada! itahimik mo ang iyong isip, at makaririnig ka ng isang
sermong gaya ng sa viernes santo!

at saka pinakakurotkurot, na ano pa at pinukaw ang kabanalan ng batang
babae, na ikinibit ang mukha, pinahaba ang nguso at pinapagkunot ang
mga kilay.

humihimlay ang ilang mga lalaking nakapaningkayad sa tabi ng mga
konfesionario. ang akala ng ating matandang babaeng nagngungunguya
ng mga dasal at pinatatakbo sa kanyang mga daliri ang mga butil ng
kanyang kintas, na ang ginagawang pagtango ng isang matandang
lalaking malaki ang pag-aantok, ay talagang gayon ang lalong magaling na
pagsang-ayon sa mga kalooban ng langit, kaya't ang ginawa niya ay
untitunti niyang ginagad ang gayong anyo.

na sa isang sûlok si ibarra; nakaluhod si maria klara sa malapit sa
altar mayor, sa isang lugar na nagmagandang loob ang kurang paalsan ng
mga tao sa pamamag-itan ng mga sakristan. nakaupo si kapitang tiagong
nakasuot ng frak sa isa sa mga bangkong laan sa mga pinuno, dahil sa
bagay na ito ay ang isip ng mga insik na sa kanya ay hindi
nakakikilala'y gobernadorkillo rin siya kaya't hindi nangangahas na sa
kanya ay lumapit.

sa kawakasa'y dumating ang alkalde na kasama ang kanyang estado mayor,
ang mga ginoong sa kanya ay umaakbay, doon sa sakristia sila nagmula
at siya ay lumuklok sa isa sa mga maiinam na mga sillong nakapatong sa
ibabaw ng isang alfombra. pangdakila ang kasuutan ng alkalde at sa
kanya ay nakalagay ang banda ni karlos iii at apat o limang mga
kondekorakion mga sagisag na inilalagay sa dibdib, tanda ng sa
nagdadala'y pagbibigay unlak ng isang hari o ng kataastaasang pûno sa
isang nakion.

hindi siya nakikilala ng bayan.

 aba! ang biglang sinabi ng isang tagabukid; isang sibil na
nakasuot komediante!

 tanga! ang isinagot ng kanyang kalapit at siya ay siniko; iyan ang
prinkipe villardo na ating nakita kagabi sa teatro!

tumaas nga ang kalagayan ng alkalde sa mga mata ng bayan at siya ay
ipinalagay na enkantadong prinkipe, na nakapanalo sa mga gigante.

nagpasimula ang misa. nagsitidindig ang mga nauupo, ang mga natutulog
ay nangagising dahil sa kakakampanilla at sa matunog na vokes ng mga
kantor. tila totoong natutuwa si pari salvi, baga man siya ay may mukhang
walang kaibigan, sa pagka't sa kanya ay naglilingkod na diakono at
subdiakono ang dalawa pa namang agustino.

bawa't isa'y nagkanta, ng dumating ang ukol na panahon, baga man
humigit kumulang na nagdaraan sa ilong ang kanilang vokes at malabo ang
pangungusap, liban na lamang sa nagmimisa na may pagka nanginginig
ang vokes at hindi mamakailang nasira ang tono, na ano pa at malaki ang
ipinagtataka ng mga taong sa kanya ay nakakikilala. gayon man ay
gumagalaw siya ng makinig na anyo at hindi nag-aang-ang; ikinakanta ang
dominus vobiseum ng taimtim sa loob, ikinikiling ng kaunti ang ulo
at tumitingala sa boveda, bubungan ng simbahan. sa pagmamasid ng
pagtanggap niya ng aso ng inkienso, masasabing totoo nga ang sabi ni
galeno, na naniniwalang pumapasok daw ang usok sa bao ng ulo, pagkaraan
sa butas ng ilong na ang tuloy ay sa salaang but-o, sa pagka't siya ay
lumilindig, iniiling-ay ang ulo sa likod, pagkatapos ay lumalakad na
patungo sa gitna ng altar ng lubhang malaking pagmamakisig at
kagilasan, hanggang sa akalain ni kapitan tiagong daig niya sa
kagalingang kumiya ang komedianteng insik ng gabing nagdaang nakadamit
emperador, may pinta ang mukha may maliliit na bandera sa likod, ang
balbas ay buntot ng kabayo at makapal ang suklas ng sapin.

 hindi nga mapag-alinlanganan, higit ang kamahalang umanyo ng isang
kura namin kay sa lahat ng mga emperador.

sa kawakasa'y dumating ang pinakananasang sandali na marinig, na si pari
damaso. nangagsiupo sa kanilang mga sillon ang tatlong sakerdote, na
ang anyo ay nakapag-bibigay uliran sa kahinhinan, ayon sa sasabihin
marahil ng may malinis na kaloobang korresponsal; tinularan sila ng
alkalde at iba pang mga taong may vara at may baston; huminto ang
musika:

pamukaw ang paghaliling iyon ng katahimikan sa ugong sa ating matandang
hermana pule, na humihilik na, salamat sa musika. tulad kay segismundo o
gaya ng kokinero sa kinathang buhay ni dornroskheu, ang unang ginawa
pagkagising ay tuktukan ang kanyang apong babae, na nakatulog din.
ito ay umatungal, datapuwa't pagdaka'y nalibang ng makitang nagdaragok
sa dibdib ang isang babae sa lubos na pananalig at sa kaalaban ng loob.

pinagsikapan ng lahat na maipakaginhawa ng anyo; naningkayad ang mga
walang bangko, umupo sa lupa o sa kanilang sariling paa ang mga babae.

tinahak ang karamihan ni pari damaso, na pinangungunahan ng dalawang
sakristan at sinusundan ng isang kapuwa niya fraileng may dalang isang
malaking kuaderno. nawala siya pagpanhik sa hagdanang palikawlikaw,
ngunit pagdaka'y muling sumipot ang kanyang mabilog na ulo, pagkatapos
ay ang kanyang makakapal na batok at sumunod agad-agad ang kanyang
katawan. tumingin sa magkabikabila ng boong kapanatagan ng loob at
uubo-ubo; nakita niya si ibarra. ipinahiwatig niya sa isang tanging
kirap, na hindi kalilimutan sa kanyang mga pananalangin ang kasintahan
ni maria klara; tinitigan ng tinging may towa si pari sibyla at saka
niya sinulyap ng tinging kalakip ang pagpapawalang halaga si pari
manuel marsing kahapo'y nagsermon. ng matapos ang ganitong
pagsisiyasat; liningon ang kasama ng paalimis at sa kanya ay sinabi:
magpakatalino, kapatid! binuksan nito ang kuaderno.

datapuwa't karapatdapat na isaysay sa isang bahaging bukod ang sermong
ito. isang binatang nag aaral ng panahong iyon ng taqigrafia at
malaking totoo ang pagkalugod sa mga dakilang mananalumpati ang siyang
umalalay ng pagtititik samantalang nagsasaysay si pari damaso; at
salamat sa ganitong ginawa'y mailalagda namin dito ang isang bahagi
ng pangangaral tungkol sa religion sa mga lupaing iyon.






ang sermon.


nagpasimula si pari damaso, ng madalang at mahinang pangungusap:

et spiritum tuum honum dedisti, qi dokeret eos, et manna tuum non
prohibisti ab ore korum, et aquam dedisti eis in siti. at ibinigay
mo sa kanila ang espiritu mong magaling upang kanilang ituro at hindi mo
inalis sa kanilang bibig ang iyong mana at binigyan mo sila ng tubig sa
kanilang pagkauhaw!

mga salitang ipinangusap ng panginoon sa pamamag-itan ng bibig ni
esdras, ikalawang aklat, ikasiyam na bahagi, ikadalawampong tula.

sa udyok ng panggigilalas ay sinulyap ni pari sibyla ang nagsesermon;
namutla at lumun-ok ng laway sa pari manuel martin: marikit ang sermong
iyon kay sa kanyang sermon.

ayawan kong nahiwatigan ni pari damaso ang gayong bagay o baka kaya
naman talagang namamaos pa, datapuwa't ang ginawa niya ay umubong
makailan at ikinapit ang dalawang kamay sa palababahan ng pulpitong
mahal. sumasa tapat ng kanyang ulo ang espiritu santo na bago lamang
kapipinta: maputi, malinis at kulay rosa ang maliliit na paa at ang
tuka.

karilagdilagang ginoo sa alkalde, kabanalbanalang mga sakerdote,
mga kristiano, mga kapatid kay jesukristo!

gumawa rito ng dakilang paghinto, at maling inilakad niya ang kanyang
paningin sa mga nakikinig, at sa kanya ay nakagalak ang pag-ulinig sa
kanya at kanilang taimtim na pagtahimik.

wikang kastila ang unang bahagi ng kanyang sermon at wikang tagalog
ang ikalawang bahagi: loquebantur omnes linguas.

pagkatapos ng mga oh! at o ng paghinto dakilang iniunat niya ang
kanyang kanang kamay sa dakong altar at tumitig sa alkalde,
naghalukipkip pagkatapos, na walang ano mang sinasabi; ngunit
kaginsaginsa'y inihalili sa mahinhing kilos ang kagalawan, iniling-ay
sa likod ang ulo, itinuro ang dakong pintong malaki na pinutol ang
hangin sa pamamag-itan ng tagiliran ng kamay ng boong kabilisan,
hanggang sa akalain ng mga sakristang ang kahulugan ng gayong galaw
ay ipinag-uutos sa kanilang isara ang mga pinto, at gayon nga ang
kanilang ginawa; nagdamdam ligalig ang alferes at nag-alinlangan kung
siya ay lalabas o hindi; datapuwa't nagpapasimula na ang nagsesermon ng
pananalitang malakas, puno at mataginting: tunay nga pala namang
totoong matalino sa panggagamot ang dating kanyang tagaalagang babae.

nagniningning at kumikislap ang altar, malapad ang malaking pinto, ang
hangin ang sasakyan ng santong wika ng dios na bubukal sa aking
bibig, pakinggan nga ninyo ng mga pangdingig ng kaluluwa at ng
puso at ng hindi mangalaglag ang mga salita ng panginoon sa lupang
batuhan at kanin ng mga ibon sa infierno, kung di ang kayo ay lumago at
sumibol na katulad ng isang santong binhi sa linang ng ating
kagalanggalang at huwad sa serafing amang si san frankisko! kayong mga
malalaking makasalanan, mga bihag ng mga moro ng kalolowa, na siyang
lumalaganap sa mga dagat ng walang hanggang buhay, na pawang nakalulan
sa makapangyarihang mga sasakyan ng sa taong katawan at ng mga lugod
sa buhay na ito, kayong hindi magkandadala ng mga tanikala ng
mahahalay na hilig at ng mga kalibugan, at nangagsisigaod sa daong
ng taga infiernong si satan, masdan ninyo riyan ng mapitagang
pagkahiya ang tumutubos sa mga kalolowa sa pagkabihag ng demonio, ang
matapang na gedeon, ang malakas na loob na david, ang mapagwaging
roldan ng kakristianohan, ang tagalangit na guardia sibil, na higit
ang katapangan sa lahat ng mga guardia sibil kahit pagsamasamahin
ang mga guardia sibil ngayon at ang sa bukas pa. pinapagkunot ng
alferes ang noo siya nga, ginoong alferes, higit ang kanyang
tapang at lakas, na kahit wala siyang fusil kung di isang krus na
kahoy, kanyang ginagahis ng boong kabayanihan ang walang hanggang
tulisan ng mga kadiliman, at gayon din ang lahat ng mga kakampi ni
lusbel, at kung di lamang hindi nangamamatay ang mga espiritu, silang
lahat ay nangalipol na magpakailan man! ang kagilagilalas na lalang
na ito ng dios, itong hindi mapaglirip na himala ay ang maluwalhating
si diego de alkala, na, gagamit ako ng isang pagsusumag, sa pagka't
nakatutulong na magaling ang mga pagsusumag sa pagka unawa ng mga
bagay na hindi mapag-abot ng isip, ayon sa wika nga ng iba, sinasabi
ko nga na ang dakilang santong ito ay isang katapustapusang kawal, isang
rankhero tagapagpakain lamang sa aming lubhang makapangyarihang
hukbong pinag-uutusan ng aming tulad sa serafing amang si san
frankisko, na siyang ikinararangal kong kinapapanigang ako ay kabo o
sargento sa talaga't awa ng dios.

ang mga hangal na indio, ayon sa sabi ng korresponsal, walang
nabingwit sa sinaysay na iyon, liban na lamang sa mga salitang guardia
sibil, tulisan, san diego at san frankisko; namasid nila ang
pagsama ng mukha ng alferes, ang anyong bayani ng nagsesermon, at sa
gayon ay inakala nilang kinagagalitan ng pari ang alferes dahil sa hindi
niya inuusig ang mga tulisan. si san diego at si san frankisko ang
gaganap ng bagay na iyon, at sila nga ang tunay na makagagawa, tulad
sa pinatototohanan ng isang pinturang na sa kumbento ng maynila, na sa
pamamag-itan lamang ng kanyang kordon ay nahadlangan ni san frankisko
ang paglusob ng mga insik ng mga unang taon ng pagkatuklas sa
filipinas ng mga kastila. hindi nga kakaunti ang katuwaang tinamo o
ng mga namimintakasi, kinilala nilang utang na loob sa dios ang
ganitong tulong, at hindi sila nag-aalinlangan sa paniniwalang pagka
wala ng mga tulisan, ang mga guardia sibil naman ang lilipulin ni san
frankisko. lalong pinagbuti nga nila ang pakikinig, sinundan nila ang
mga sinasaysay ni pari damaso, na nagpatuloy ng pananalita:

karilagdilagang ginoo: ang malalaking mga bagay talagang malalaking
mga bagay kahit na sa tabi ng mga maliliit, at ang mga maliliit
kailan man ay maliliit din na sa siping man ng mga malalaki. ito ang
sabi ng kasaysayan, historia, at sa pagka't ang kasaysayan, sa
sandaang palo'y isa lamang ang tumatama, palibhasa ay bagay na gawa ng
mga tao, at ang mga tao ay nagkakamaling errare es hominum ayon sa
sabi ni kikeron, ang may dila ay nahihidwa, ayon sa kasabihan sa aking
bayan, ang nangyayari'y may lalong malalalim na katotohanang hindi
sinasabi ng historia. ang mga katotohanang ito, karilagdilagang
ginoo, ay sinabi ng espiritu santo, sa kanyang kataastaasang
karunungang kailan man ay hindi naabot ng pag iisip ng tao mula pa sa
mga panahon, ni seneka at ni aristoteles, iyang mga pantas na mga
fraile ng unang panahon hanggang sa makasalanang mga panahon natin
ngayon, at ang mga katotohanang ito ay hindi nga iba kung di hindi
palaging ang mga maliliit na bagay ay maliliit nga, kung di pawang
malalaki, hindi kung isusumag sa mga mumunti, kung di kung isusumag sa
lalong malalaki sa lupa at sa langit at sa hangin at sa mga
panganurin at sa mga tubig at sa alang-alang at sa buhay at sa
kamatayan.

 siya nawa! ang isinagot ng maestro ng o.t., at saka nagkrus.

ibig ni pari damasong papanggilalasin ang mga nakikinig sa ganitong
anyo ng pananalitang kanyang napag-aralan sa isang dakilang
tagapagsermon sa maynila, at siya ngang nangyari, na sa pagkapatanga
sa gayong karaming mga katotohanan, kinailangan niyang dunggulin ng
paa ang kanyang espiritu santo ang fraile bagang sa kanya ay
tagadikta upang sa kanya ay maipaalaala ang kanyang katungkulan.

 maliwanag na nakikita ng inyong mga mata! ang sinabi ng espiritu
buhat sa ibaba.

maliwanag na nakikita ng inyong mga mata ang sumasaksing ganap at
napapaukit na itong walang hanggang katotohanang naalinsunod sa
filosofia! maliwanag na nakikita iyang araw ng mga kabanalan, at
sinabi kong araw at hindi buwan, sa pagka't walang malaking karapatang
numingning ang buwan sa boong gabi; sa lupa ng mga bulag ang dalawang
mata'y hari ang bulag ang isang mata lamang nakapangyayari sa bayan ng
mga hangal ang may kaunting dunong na pinag-aralan; mangyayaring
numingning ang isang ilaw kung gabi, o ang isang maliit na bitin; ang
lalong mahalaga'y ang makapagningning kahit katanghaliang tulad sa
ginagawa ng araw: ganito nga ang pagniningning ng kapatid na si
diego kahit sa gitna ng lalong mga dakilang santo! nariya't
nakahayag sa inyong mga mata, sa inyong pusong na hindi pananampalataya
sa ulirang gawa ng kataastaasan upang mabigyang kahihiyan ang lalong
mga dakila sa lupa; oo, mga kapatid ko, hayag, hayag sa lahat, hayag!

nagtindig ang isang lalaking namumutla at nanginginig at nagtago sa
isang konfesionario. siya ay isang maglalako ng alak na nag-aagaw-tulog
at nananag-inip na hinihingan siya ng mga karibinero ng patente na
hindi niya taglay. hindi na raw siya umalis sa kanyang pinagtaguan
hanggang sa hindi natapos ang sermon. 

 mapagpakumbaba at maligpiting santo, ang iyong krus na kahoy ang
dala ng larawan ni san diego'y krus na pilak, ang iyong mahinhing
habito ay pawang nagbibigay dangal sa dakilang si frankisko, na kami
kanyang mga anak at nakikiwangis sa kanyang mga ginagawa!
inilalaganap namin ang layong santong lahi sa boong daigdig, sa lahat
ng mga sulok, sa mga kiudad, sa mga bayan at hindi namin tinitingi
ang maputi sa maitim pinigil ng alkalde ang kanyang paghinga sa
pagtitiis ng hindi pagkain at ng mga pagpapakahirap, santong lahi mo
na sa pananampalataya at sa religiong may taglay na sandata ah! ang
hininga ng alkalde na pinapananatili ang sangkataohan sa matatag na
kalagayan at pumipigil na mabulid sa malalim na bangin ng
kapahamakan!

untiunting naghihikab ang mga nakikinig, sampo ni kapitang tiago: hindi
pinakikinggan ni maria klara ang sermon: nalalaman niyang malapit sa
kanyang kinalalagyan si ibarra at siyang sumasaisip niya, samantalang
siya ay nag-aabaniko at kanyang minamasdan ang toro ng isa sa mga
evangelista, na walang pinag-ibhan sa anyo ng isang kalabaw na maliit.

dapat nating masaulong lahat ang mga santong kasulatan, ang buhay ng
mga santo, at sa ganito ay hindi ko kinakailangang sa inyo'y mangaral,
mga makasalanan; dapat ninyong maalaman ang mga bagay na itong totoong
mahalaga at kinakailangang gaya ng pagkasaulo sa ama namin, baga man
nakalimutan na ninyo ito at nagbubuhay protestante o hereje na kayo, na
hindi nagsisigalang sa mga ministro kawani ng dios, na gaya ng mga
insik, ngunit kayo ay mangagpapakasama, lalo ng mangapapahamak
kayo, mga sinumpa!

 aba, kosa ese pale lamaso, ese! aba ano ba naman ang pari damasong
iyan ang ibinulong ng insik na si karlos, na iniirapan ang
nagsesermong nagpapatuloy ng mga pananalitang naiisip niya ng
sandaling iyon, at nagbububuga siya ng mga likaw-likaw na mga paglait
at pagmumura.

mamamatay kayong hindi makapagsisisi ng inyong mga kasalanan, mga
lahi ng mga hereje! mula pa rito sa lupa ay pinarurusahan na kayo ng
dios ng mga pagkapiit at pagkabilanggo! ang mga mag-amag-anak, ang
mga babae ay dapat lumayo sa inyo: dapat kayong bitaying lahat ng mga
namummuno at ng hindi lumaganap ang binhi ni satanas sa halamanan ng
panginoon! sinabi ni jesukristo: kung kayo ay may masamang
kasangkapan ng katawang humihikayat sa inyo sa pagkakasala, putulin
ninyo, iabsang ninyo sa apoy!

nanginginig si fray damaso, nalimutan niya ang kanyang sermon at ang
maayos na pananalita.

 narinig mo ba? ang itinanong sa kanyang kasama ng isang binatang
estudianteng taga maynila; puputulin mo ba ang iyo?

 ka! siya na muna ang magputol! ang isinagot ng kausap, na itinuturo
ang nagsesermon.

naligalig si ibarra; lumingap sa kanyang paligid at humahanap ng alin
mang sulok, datapwa't punongpuno ang boong simbahan. walang naririnig at
walang nakikita si maria klara, na pinagsisiyasat ang kuadro ng
pinagpalang mga kaluluwa sa purgatorio, mga kaluluwang ang anyo ay mga
lalakit mga babaeng hubo't hubad na may nakapatong sa ulong mitra,
sombrero ng papa, kapelo sombrero ng kardenal, o toka
talukbong ng monja, na nangaiihaw sa apoy at nangagsisikapit sa
kordon ni san frankisko, na hindi nalalagot kahit lubhang napakabig-at
ang mga nakabiting iyon.

sa gayong pagdaragdag ni fray damaso ng kanyang mga naisipa'y
nag-kaligaw-ligaw ang espiritu santong fraile sa pagkakasunodsunod ng
sermon hanggang sa siya ay lumaktaw ng tatlong mahahabang pangkat at
sumama ang pagdidikta kay pari damaso, na humihingal at nagpapahinga
sa kanyang maalab na pagmumura.

sino sa inyo, mga makasalanang nakikinig sa akin, ang hihimod sa mga
sugat ng isang dukha at libaging magpapalimos? sino? sumagot at itaas
ang kamay kung sino! wala sino man! dati ko nang nalalaman; wala ngang
makagagawa ng gayon kung di ang isang santong gaya ni diego de alkala;
kanyang hinimuran ang boong kabulukan, at tuloy sinabi niya sa isang
kapatid na nanggigilalas; ganito ang paggamot sa may sakit na ito!
oh pagkakakawang gawa ng kristiano! oh pagkahabag na walang
kahulililip! oh kabanalan ng mga kabanalan! oh kagalinggalingang
hindi matutularan! oh walang bahid na lunas!.

at ipinagpatuloy ang isang mahabang tanikalang mga oh! na idiniripa
ang mga kamay, at itinataas at ibinababa na anaki mandin ibig na
lumipad o bumugaw ng mga ibon.

nagsalita siya ng latin bago mamatay, baga man dating hindi murunong
ng latin! manggilalas kayo mga makasalanan! hindi kayo
makapagsasalita ng latin, baga man pinag aaralan ninyo, at sa pag aaral
na ito ay pinapalo kayo, hindi kayo makapagsasalita ng latin, mamamatay
kayong hindi makapaglalatin! isang biyaya ng dios ang makapagwikang
latin, kaya nagsasalita ng latin ang iglesia! ako man ay nagwiwikang
latin din! bakit ipagkakait ng dios ang kaaliwang ito ng loob sa
kanyang minamahal na si diego? mangyayari ba siyang mamatay,
mapababayaan ba siyang hindi nagwiwikang latin? hindi nga mangyayari!
kung magkagayon ay hindi gaganap sa katuwiran ang dios, hindi sa
totohanang siya ay dios! nagwikang latin nga siya at nagpapatotoo ang
mga sumulat ng aklat ng mga panahong iyon! at kanyang binigyang
wakas ang kanyang pasimula ng pangangaral ng lalong pinaghirapan
niya na kanyang inumit sa titik ng isang dakilang manunulat, na si
ginoong sinibaldo de mas.

binabati nga kata, marilag na diego, dangal ng aming samahan!
puspos ka ng kabanalan, mahinhing may kapurihan; mapagpakumbabang may
kamahalan; masunuring boo ang loob; mapagtiis sa kakaunting bagay na
mapagmithi; kaaway na tapat ang loob; maawaing nagpapatawad; fraileng
lubhang maselang; mapanampalatayang namimintakasi; mapaniwalaing walang
malay; walang bahid kalupaang sumisinta; hindi maimiking may tinagong
lihim; mapagtiis na matiyaga; matapang na natatakot; mapagpigil na may
kalooban; mapangahas na masulong; mapanalimang nagpapakatino; mahiyaing
may karangalan; mapag-ingat ng iyong pag-aaring hindi mahinayangin;
maliksing taglay ang kaya; mapagbigay galang na marunong
makipagkapuwa-tao; matalas ang isip na ma-ingat; mahabaging may awa,
matimtimang may hiya; mapanghiganting matapang; sa kasipaga'y dukha na
mapagsang-ayon; mapag-impok na mapagbiyaya; walang malay na nakakatalos;
mapagbagong may kinauuwian; mapagwalangbahalang nagmimithing matuto:
linalang ka ng dios upang kamtan ang mga kaayaayang lugod ng
pagsintang malamlam!tulungan mo akong umawit ng iyong mga
kadakilaan at ng ang iyong pangala'y lalong mataas kay sa mga bitin
at lalong lumiwanag kay sa araw na umiinog sa iyong paanan! tulungan
ninyo akong humingi sa dios ng kaukulang talas ng isip, sa
pamamag-itan ng pagdarasal ng isang aba ginoong maria!

nangagsiluhod na lahat at bumangon ang isang hûgong na katulad ng
sabay-sabay na hugong ng sanglibong bubuyog. iniluhod ng alkalde ng
malaking pag-hihirap ang isang paa, na iniiiling ang ulo sa sama ng
loob; namutla at nagsisisi ng taimtim sa puso ang alferes.

 napakadiablo ang kurang iyan! ang ibinulong ng isa sa mga binatang
galing maynila.

 huwag kang maingay! ang sagot ng kasama, naririnig tayo ng
kanyang asawa.

samantala ay hindi ang pagdarasal ng aba ginoong maria ang ginagawa ni
pari damaso, kung di ang pag-away sa kanyang espiritu santo, dahil sa
paglaktaw na ginawa sa tatlong pinakamainam na pangkat ng kanyang
sermon, saka kumain ng tatlong merengue at uminom ng isang vasong alak
na malaga, sa kanyang lubos na pananalig na masusundûan niya sa kanyang
kinain at ininom na iyon ang magagaling na salitang kanyang sasaysayin,
ng higit sa maibubulong sa kanya ng lahat ng mga espiritu santong
kahoy na may anyong kalapati o may but-o't may lamang may anyong
malibanging fraile. pasisimulan niya na ang sermong wikang tagalog.

tinuktukan ng matandang mapamintakasi ang kanyang apong babae, na
nagising na masama ang loob at nagtanong:

 dumating na ba ang oras ng pag-iyak?

 hindi pa, ngunit huwag kang matulog kondenada! ang isinagot ng
mabait na nunong babae.

babahagya lamang ang naitanda namin sa pangalawang bahagi ng sermon,
sa makatwid baga'y ang sa wikang tagalog. hindi nagsasaulo ng
pinag-ayos sa wikang tagalog si pari damaso, kung di ang maisipan na
lamang niya sa oras ng pagsesermon, hindi sa dahilang malaki ang dunong
niya sa pananagalog kay sa pangangastila, kung di palibhasa ay
ipinalalagay niyang pawang hangal ang mga filipinong mga taga
lalawigan sa maayos na pananalita, hindi siya nanganganib
makapagsalita ng mga kaul-ulan sa harap nila. sa mga kastila'y iba
ng bagay, may naringgan siyang may palatuntunan daw na sinusunod sa
magaling na pananalumpati, at hindi nga malayong magkaroon sa mga
nakikinig ng isa man lamang na nakapag-aral sa kolegio, marahil ang
ginoong alkalde mayor ang isa sa kanila; at dahilan dito ay isinusulat
muna niya ang kanyang mga sermon, pinagsisikapang pagbutihin, kinikikil
at saka isinasaulo pagkatapos, at ginagawa niya ang pagsasanay sa loob
ng mga dalawang araw bago dumating ang pagsesermon.

naging kabalitaang sino man sa nakikinig ay hindi nakaunawa ng kabooan
ng sermong iyon: at gayon ang nangyari, palibhasa ay mapupurol ang
kanilang isip at totoong malalalim ang mga sinabi ng nagsermon, ang
sabi nga ni hermana rufa, kaya nga't nasayang lamang ang paghihintay
ng mga nakikinig ng pagdating ng mga pananalitang kinararapatang
iyakan, at bukod pa sa roon ay muling natulog ang kondenadang apo ng
matandang mapagbanal.

gayon man, itong huling bahaging ito ay namungang hindi gaya, ng una,
kahit sa mga tanging nakikinig man lamang, ayon sa makikita natin sa
dakong susunod.

nagpasimula ng isang: mana kapatir kon kristiano, at saka isinunod
dito ang dugyong-dugyong mga salitang hindi maihuhulog sa ano mang
wika; nagsalita ng tungkol sa kaluluwa, sa infierno, sa mahal na santo
pintakasi, sa mga makasalanang mga indio at sa mga banal na mga
paring frankiskano.

 menkhe! anang isa sa dalawang mga walang galang na taga maynila sa
kanyang kasama: wikang griego sa ganang akin ang lahat ng iyan, yayao
na ako.

at sa pagka't nakita niyang nakasara ang lahat ng pintuan, doon siya
lumabas sa sakristia, na ano pa at malaking totoo ang ipinagkasala ng
mga tao at ng nagsesermon, sa dahil sa gayon ay namutla at itinigil ni
pari damaso sa kalahati ang isang salita niya; inakala ng ilang
magsasalita siya ng isang mabalasik na mura, ngunit nagkasiya na
lamang si pari damaso na pasundan niya ng tingin ang umalis, at saka
ipinagpatuloy ang pagsesermon.

ibinulusok niya ang mga sumpa laban sa lakad ng mga kaasalan ng
sangkataohan, laban sa pagwawalang galang, laban sa bagong sumisilang na
paglabag sa religion. tila mandin ang ganitong bagay ang siyang totoong
kanyang kaya, sa pagka't nag-aalab ang kanyang isip, at nagsasalita ng
boong kariinan at kaliwanagan. tinukoy ng kanyang pananalita ang mga
makasalanang, hindi nagsisipangumpisal, na nangamamatay sa bilangguang
hindi nakatatanggap ng mga sakramento, ng mga familiang sinumpa ng
dios, ng mga palalo't mga sopladong mestikillo ng mga binatang
nagdudunongdunungan, mga filosofillo o pilosopillo, ng mga
abogadillo, mga estudiantillo at iba pa. hindi kaila ang kaugaliang
taglay ng marami, pagka ibig nilang libakin ang kanilang mga kaaway:
dinuduluhan nila ang mga pananalita ng illo, palibhasa ay wala na
manding mapiga sa kanilang utak, at sa ganitong gawa ay lubos na silang
lumiligaya.

naririnig na lahat ni ibarra at kanyang nalalaman ang mga pasaring na
iyon. nananatili sa kanya ang paimbabaw na katahimikan ng loob,
hinahanap ng kanyang mga mata ang dios at ang mga punong may
kapangyarihan, datapuwa't doon ay wala kung di mga larawan ng mga santo
at ang humihimlay na alkalde.

samantala ay nararagdagan ng nararagdagan ang silakbo ng alab ng loob
ng nagsesermon. sinasabi niyang ng mga unang panahon daw, ang lahat
ng filipino, kung nakakasalubong ang isang sakerdote ay nagpupugay,
iniluluhod ang isang paa sa lupa at hinahagkan ang kamay ng
pari. datapua, gayon, ang idinugtong an gawa ninyo laman, inaalis
ninyo an salakot o an sombrero de kastorillo, na nalalagay ninyo
nakakilin sa ibabaw nan inyo ulo, para huwak masisira ang suklay nan
inyon buhok! husto na sabihin ninyo: magandanaraw, amon! at may mana
palalo, na mana estudiantillos de poko latin, na dahil sila naaaral sa
manila o sa europa, akala na nila mayron na sila katuwiran makikamay
sila sa amin, sa lugar na sila mahahalik nan kamay sa amin ah!
madali na darasin an paghuhukom, matatapos an mundo, marami mana santo
an huhula nito uulan nan apoy, bato, saka abo, para parusahan an
kapalaluan ninyo!

at bago niya iniaral sa bayang huag tularan ang gayong mga salvaje,
kung di bagkos pang lumayo at kasusutan ang gayong mga tao, sa pagka't
sila ay pawang mga exkomulgado.

 din-gin ninyo an sabi nan mana santos konkillos! anya kun
nasasalûbun nan isan indio sa kalle an isan kura, itutun-go an ulo,
ihahanda an kanyan lilo, at nan an amon ay kumapit doon; pakka
nakakabayo kapuwa, an kura saka an indio, pakka gayon, hihinto an indio,
mapupugay nan salakot o sombrero nan boon galan; sa katapusan, kun an
indio nakakabayo at nadlalakat an kura, iibis sa kabayo an indio at
hindi sasakay uli hangan hindi nasasabi sa kanya nan kura solon! o kun
totoo malayo na an kura. mana sabi ito ng santos konkillos, at an hindi
nasusunod, siya magigin exkomulgado.

 at pagka ang sinasakyan ng isa'y isang kalabaw? ang tanong ng
isang masuring magsasaka sa kanyang kalapit.

 kung gayon ay  makapagpapatuloy ka! ang isinagot nito na totoong
marunong umibag.

datapuwa't marami ring nakakatulog o nalilibang, baga man nagsisisigaw
ang nagsesermon at kumikiyang magaling; paano'y iyon ng iyon ang
isenesermon sa ano mang araw at sa ano mang bagay: nawalan ng
kabuluhang magbuntong-hininga at magtangistangisan ang ilang
mapagbanal na babae, dahil sa mga kasalanan ng mga pusong, napilitang
itigil nila ang kanilang gawa dahil sa wala sino mang sa kanila ay
makisapi. si hermana puti man ay laban doon ang iniisip. nakatulog ng
mainam ang isang lalaking nakaupo sa kanyang tabi, na walang ano-ano'y
natumba sa kanyang ibabaw, na ano pa at nalukot ang kanyang habito:
dinampot ng mabait na matandang babae ang kanyang bakya at ginising sa
kahahampas ang lalaking iyon, kasabay ng sigaw na:

 ay! layas, salvaje, hayop, demonio, kalabaw, aso, kondenado!

nagkagulo nga dahil dito. huminto ang nagsesermon, itinaas ang mga
kilay, sa pagtataka niya sa gayong kalaking kaligaligan. linunod ng
kagalitan ang salita sa kanyang lalamunan, kaya't wala siyang nagawa
kung di umatungal at, suntukin ang palababahan ng pulpito. namunga
ang gayong gawa: binitiwan ng matandang babae ang bakya, nagbubulong at
pagkatapos na makapagkrus na makailan, naluhod siya ng boong
kataimtiman.

 aaah! aaah! ang sarisawa'y! naisigaw ng nagagalit na sakerdote,
na naghalukipkip at naipailing-iling; sa ganyan baga kun kaya ako
nangagaral dito sa inyo sa boon umaga, mana salvajes! dito sa bahay nan
dios kayo naaaway at kayo nasasabi nan mana salitan masasama, mana walan
hiya! aaaah! kayo wala nan iginagalan!.ito an mana gawa nan
kalibugan at nan hindi paglayo sa kalupaan nan panahon ito! sinasabi ko
na sa inyo aah!

at ipinatuloy niya ang pagsesermon tungkol sa bagay na ito sa loob ng
kalahating oras. humihilik na ang alkalde, tatangotango na si maria
klara sa pagkaantok, hindi na mapaglabanan ng abang dalaga ang
pagtutuka, palibhasa ay wala ng ano mang pintura at ano mang larawan man
lamang na mapagsiyasat sa mapaglibangan. hindi na nakalingit kay ibarra
ang mga sinasabi at gayon din ang mga pasaring; ang kanyang iniisip
ngayon ay isang maliit na bahay sa taluktok ng isang bundok, at doon ay
nakikita niyang si maria klara ay na na sa halamanan. anong masakit sa
kanya kung doon sa kapataga'y gumagapang ang mga tao sa kanilang mga
imbing bayan!

makaalawang ipinatugtog ni pari sibyla ang kampanilla, ngunit ito ay
parang ginagatungan ng kahoy ang apoy: palibhasa ay terkero si fray
damaso ay lalo nang pinahaba niya ang sermon, nangangagat-labi si fray
sibyla, at ulit-ulit na pinagbubuti niya ang kanyang salamin sa matang
kristal de roka, na ginto ang kinakakabitan. si fray manuel martin
ang tanging tila mandin nakikinig ng boong ligaya, sa pagka't
ngumingiti.

sa kawakasa'y sinabi ng dios na siya na, napagal ang nagsesermon at
nanaog sa pulpito.

nangagsiluhod ang lahat upang magpasalamat sa dios. kinuskos ng
alkalde ang kanyang mga mata, inunat niya ang isang braso na para
manding nag-iinat, nagbitiw ng isang malalim na ah! at naghikab.

ipinagpatuloy ang misa.

nang kantahin na ni balbino at ni khananay ang inkarnatus est, ng
magasiluhod na ang lahat, at ng magsitungo na ang mga sakerdote,
ibinulong ng isang lalaki sa tainga ni ibarra ang ganito: sa
keremonia ng bendikion ay huwag po kayong lalayo sa kura, huwag kayong
lulusong sa hukay, huwag kayong lalapit sa bato; mapapanganyaya ang
inyong buhay kung di ninyo ako sundin!.

nakita ni ibarrang nawala si elias sa karamihan, pagkasabi sa kanya ng
bagay na iyon.




 hindi dapat kalimutan ng bumabasang ang sermong ito ay sa wikang
kastila na aking isinatagalog, bagay na ipinaalaala ko, upang maisaysay
kung bakit hindi utal ang pananagalog, at gayon din ang kadahilanan kung
bakit natakot ang isang taong iyon. sa sermong wikang kastila ni pari
damaso ay ganito ang kanyang sabi: si, hermanos mios, patente,
patente a todos, patente. maraming kahulagan ang sabing patente. ang
ilan sa mga kahulugang iyan ay ito: nahahayag, na kikita, walang takip.
tinatawag namang patente ng panahon ng gobyerno ng mga kastila, ang
katibayang ibinibigay ng administrakion ng hakienda publika sa mga
taong gumaganap ng pagbabayad ng buwis sa gobyerno dahil sa kanyang
kalakal. pinarurusahan ng mabigat na multa ang nangangalakal na
walang patente, sa makatwid ay hindi nagbabayad ng buwis sa kalakal
na kanyang hanap-buhay, kaya totoong nagulat ang taong dito ay
sinasaysay, sa pagka't ang boong akala niya ay ang sinasabing patente
ay ang nauukol niyang pagbayaran. p. h. p.






ang kabria.


ginanap ng taong naninilaw ang kanyang pangako: hindi isang madaling
wariing kabria pangbaba o pangtaas ng ano mang bagay na mabigat ang
itinayo sa ibabaw ng nakabukas na hukay upang ibaba roon ang lubhang
malaking batong granito; hindi ang panukalang tripode tatlong
tungkong kalang mga mahahabang kahoy ni nor juan, upang ibitin sa dulo
niya ang isang polea, yao'y mahigit, yao'y bukod sa isang maqina'y
isang pamuti, ngunit isang dakila at nakahahangang pamuti.

sa ibabaw ng walong metro ang taas ay natatayo roon ang totoong magulo
at mahirap na liriping mga andamlo: apat na malalaking kahoy na
nakabaon sa lupa ang siyang mga pinakahaligi, na nagkakakabitkabit sa
pamamag-itan ng mga malalaking kahab ang pahalang, na nagkakakabit
kabit naman sa pamamag-tan ng malalaking pakong hanggang sa kalahati
lamang ang nakabaon, marahil sa pagka't aalisin din lamang agad ang
bagay na iyon, ay ng magaang na mapagkalas-kalas. ang malalaking mga
lubid na nakabitin sa lahat ng mga panig, ang siyang nakapagbibigay
anyong katibayan at kadakilaan ng kabooang nakokoronahan doon sa itaas
ng mga banderang may sarisaring kulay; manga gallardete na
nagsisiwagayway at lubhang malalaking mga girnaldang bulaklak at mga
dahong totoong nakalulugod panoorin.

doon sa kaitaasan, sa lilim ng mga anino ng mga malalaking kahoy,
ng mga girnalda at ng mga bandera, nakabiting ang tali ay mga
lubid at mga gankhong bakal, ang isang pagkalakilaking polea na may
tatlong rueda, at sa mga nagniningning na tagiliran nito ay nakasulot
at nakasakay ang tatlong lubid na lalo pa manding malalaki kay sa mga
iba, at nakabitin sa tatlong pagsalalaking mga lubid na ito ang isang
pagkalakilaking sillar na buo na may hukay sa dakong gitna, na kung
itama sa kapuwa guang ng isang batong kapapatungang na sa ilalim na
ng hukay, siyang magiging guang na laang paglalagyan ng kasaysayang
kasalukuyan, ng mga pamahayagan, ng mga kasulatan, ng mga salapi,
ng mga medalla at iba pa, at ng maibalita ang mga bagay na iyon sa
mga taong mabubuhay sa kahulihulihang panahon. nagmumula ang mga
malalaking lubid na ito sa itaas na patungo sa ibaba, at nasusulot sa
isa pang poleang malaki ring nakagapos sa paanan ng aparatong iyon,
at ang dakong dulo ng mga lubid na iyon ay nakabilibid sa kilindro ng
isang torno, na nakapako sa lupa ng malalaking kahoy. ang tornong
ito, na napagagalaw sa pamamag-itan ng dalawang manubrio ay
nagdaragdag sa lakas ng tao ng makasandaang ibayo, dahil sa
nagkaka-kama-kamang mga ruedang may ngipin, baga man ang nasusunduang
lakas ay nagiging kabawasan naman sa katulinan.

 tingnan po ninyo, ang sabi ng taong naninilaw samantalang pinipihit
ang manubrio; tingnan po ninyo, nor juan, kung di sa lakas ko lamang
ay laking naitataas at naibababa ang kalakilakihang bato. napaka buti
ang pagkakaanyo-anyo, na ayon sa maibigan ko ay aking naitataas o
naibababa ng isa ng isang dali, at ng magawa ng boong kaal-wanan ng
isang taong nasasailalim ng hûkay ang paglalapat ng dalawang bato,
samantalang aking pinangangasiwaan buhat dito.

hindi nga mangyayaring di panggilalasan ni nor juan ang taong
ngumingiti ng anyong totoong kakaiba. nangag-uusap-usapan ang mga
nanonood, at kanilang pinupuri ang lalaking naninilaw.

 sino po ba ang nagturo sa inyo ng maqinaria? ang tanong sa kanya
ni nor juan.

 ang aking ama, ang aking nasirang ama! ang sagot na kasabay ang
kanyang kakatuwang ngiti.

 at sa inyong ama?

 si don saturnino, ang nuno ni don krisostomo.

 hindi ko nalalamang si don saturnino'y.

 oh! maraming bagay ang kanyang nalalaman! hindi lamang mainam mamalo
at ibinibilad sa araw ang kanyang mga trabajador; bukod sa roon ay
marunong pumukaw sa natutulog, at magpatulog sa nagigising. darating
ang panahong inyo ring makikita kung ano ang itinuro sa akin ng aking
ama, makikita rin po ninyo!

at ngumingiti ang lalaking naninilaw, ngunit sa isang kakatuwang
anyo.

sa ibabaw ng isang masang natatakpan nang isang lapis pangladlad sa
mga dingding o pangtakip sa mga mesa na galing sa persia'y nakalagay
roon ang kawangis ng hihip na tingga, at ang mga bagay na iingatan
sa pinakalibingang iyon: isang kaja na ang mga pinakadingding ay
makakapal na kristal ang siyang paglalagyan ng pinakabangkay na iyong
hindi mabubulok ng isang panahon at siyang kaliligpitan ng mga
makapagpapaalaala sa mga tao sa haharaping panahon ng mga bagay na
ukol sa isang panahong nakaraan na. ito ang ibinubulong ng pilosopo
tasio na doroon naglalakadlakad.

 marahil isang araw, pagka ang gawang nagpapasimula ngayon ng
pagsilang sa maliwanag ay kung matanda na at magiba dahil sa ilang mga
sakunang sa kanya ay nagdaan, kung magkabihira'y dahil sa mga
pagpapagpag paglindol ng naturalesa, kung magkabihira'y dahil sa
mapagwasak na kamay ng tao, at sumibol sa ibabaw ng mga kasangkapan
ng gibang ito ang damo at baging; at pagkatapos, kung pugnawin na ng
panahon ang damo, ang baging at ang mga sirang kasangkapan ng bahay
na ito, at katkatin sa mga dahon ng kasaysayan historia ang sa
kanya ay gunita, at gayon din ang mga gumawa sa kanya, na malaon ng
panahong nawala sa alaala ng mga tao: marahil, kung napalibing na o
nawala na ang mga lahing kasama ng mga pinakabalat ng lupa, sa isa
lamang pagkakataon, kung pasilangin ang tilamsik ng apoy sa batong
matigas ng piko ng sino mang manghuhukay ng mina, mangyayaring
masunduan sa sinapupunan ng malaking bato ang mga talinghaga at mga
lihim. marahil ang mga pantas ng isang nakiong dito ay tumira'y
mangagsisikap, na gaya naman ng pagsisikap ngayon ng mga
egiptologo ang mga malulugdin sa mga bagay na na sa egipto sa
nangatirang bagay ng isang dakilang civilisationg nagpagal sa
pagsisiyasat ng walang hanggan, at hindi sinapantahang sa kanya ay
bababa ang isang pagkahabahabang gabi. marahil sabihin ng isang paham
na profesor tagapagturo sa kanyang mga alagad, na may lima hanggang
pitong taon, sa isang wikang siyang sinasalita ng lahat ng mga
tao; mga ginoo! pagkatapos na matingnan at mapagsiyasat ng boong
katiyagaan ang mga bagay na nasumpungan sa ilalim nitong ating lupa,
pagkatapos na mausisa ang kahulugan ng ilang mga tanda, at pagkatapos
na maihulog sa wika natin ang ilang mga salita, masasapantaha nating
walang ano mang takot na magkamali, na nauukol ang mga bagay na iyon sa
panahon nang kahunghangan nang tao, sa madilim na panahong karaniwan
nating tawaging panaginip nang isip. tunay nga, mga ginoo; sukat na
ang sabihin sa inyo, upang mapagkurokuro ninyo kung gaano ang
kahangalan ng mga kanunonunuan natin, na ang tumira rito ay hindi
lamang kumikilala pa sila ng mga hari, kung di upang makapagpasiya
sila ng ano mang bagay na nauukol sa pamamahala sa kanilang sariling
bayan, kinakailangan pa nilang dumalo sa kabilang dulo ng daigdig, na
ano pa at masasabi nating sila ay katulad ng isang katawang upang gumalaw
ay kinakailangang magtanong sa kanyang ulo, na na sa kabilang ibayo ng
sanglibutan, marahil sa mga lupaing itinatago ngayon ng mga alon.
itong di mandin mapaniniwalaang kahidwaan ng isip, kahit akalain
ninyong hindi sukat mangyari, inyong kilalaning gayon nga kung
didilidilihin ang kalagayan ng mga kinapal na iyong bahagya na lamang
nangangahas akong tawaging tao! ng mga kaunaunahang panahong iyon,
ang mga kinapal na ito ay nakipag-uusap pa ganito marahil ang kanilang
boong akala sa lumikha sa kanila, sa pagka't sila ay may mga
kinikilalang mga ministro kinakatawan ng lumikha iyan, mga kinapal
na iba kay sa mga iba na kanilang sa tuwi na'y pinangangalanan ng
mga talinghagang letrang m. r. p. fr., na sa pagbibigay kahulugan sa
mga letrang ito ay hindi nangagkakaisa ang ating mga marurunong.
alinsunod sa pangkaraniwang profesor ng mga wika, sa pagka't wala kung
di sasandaan lamang ang mga profesor ng mga wikang malaki ang
kakulangan na siyang gamit ng nakaraang panahon, marahil muy riko
propietario daw ang kahulugan ng m. r. p., sa pagka't may pagka
pangalawang dios ang mga ministrong ito, mga kabanalbanalan mga
kagaling galingang mananalumpati, mga karunong-dunungan, at baga man
totoong malaki ang kanilang kapangyarihan at sa kanila ay
pagkaaalang-alang, kailan man ay hindi sila gumagawa ng kahit
babahagyang kapaslangan, bagay na nagpapatibay sa akin ng paniniwala sa
aking sapantahang hindi kawangis ang kanilang pagkatao sa pagkatao ng
iba. at kung hindi maging kasukatan ito upang mapapagtibay ang aking
panukala may natitira pang isang katuwirang hindi sinasalansang nino man
at bawa't araw na nagdaraan ay lalo at lalong nagtutumibay, na
pinapananaog ng mga talinghagang kinapal na iyon ang dios sa ibabaw
ng lupa, sabihin lamang nila ang ilang wika, na hindi nasasalita ng
dios kung di sa pamamag-itan ng kanilang bibig, at ang dios na iyan ay
kanilang kinakain, iniinom nila ang kanyang dugo at madalas na
ipinakakain nila naman sa mga taong karaniwan.

ito ay iba pang mga bagay ang inilalagay ng hindi mapaniwalaing
pilosopo sa bibig ng mga may bulok na pusong mga tao sa panahong
sasapit. marahil mag-kamali ang matandang tasio, bagay na hindi nga
totoong malayo ngunit pag-balikan natin ang ating sinasaysay.
inihahanda ngayon ang pagkaing masarap sa mga kioskong kinakitaan
natin kamakalawa sa maestro at sa mga alagad. gayon, man ay sa mesang
handa sa mga bata ay wala isa man lamang botella ng alak, ngunit ang
kahalili naman ay ang lalong sumasaganang ang mga bunga ng kahoy. sa
lilim ng balag na siyang naghuhugpong sa dalawang kiosko'y naroroon ang
mga upuan ng mga musiko, at saka isang mesang nalalaganapan ng mga
matamis, ng mga kosfitura, ng mga frasko ng tubig na
nakokoronahan ng mga dahon at mga bulaklak na inihahanda sa mauhaw na
mga taong dadalo roon.

nagpatayo ang maestro ng eskuela ng mga palosebo, ng mga luksuhan
at nagpabitin ng mga kawalit mga palayok na iniuukol sa katuwatuwang
mga laro. nangagluluponlupon sa lilim ng mga kahoy o sa ilalim ng
balag ang karamihang taong masasayang mga kulay ang damit na bihis, at
sila ay nangagsisitakas sa maningning na araw. nangagsisipanhik ang
mga bata sa mga sanga ng mga kahoy o sa ibabaw ng mga bato, sa
pagkaibig nilang makitang magaling ang keremonia, at sa gayon ay
narurugtungan nila ang kababaan ng kanilang taas; minamasdan nila ng
boong pananaghili ang mga batang pumapasok sa eskuelang malilinis at
magaling ang pananamit na nangaroroon sa lugar na sa kanila ay laan.
malaking di ano lamang ang galak ng mga magugulang; baga man sila ay
abang mga tagabukid, sa pagka't mapapanood nilang kumakain ang kanilang
mga anak sa mesang natatakpan ng maputing mantel, na halos mawawangis
sa kura at sa alkalde. sukat na ang pag-isipin ang mga bagay na iyon
upang huwag magdamdam gutom, at ang gayong pangyayari'y
pagsasabisabihanan ng salinsaling magiging tao sa ibabaw ng lupa.

hindi nalao't narinig ang malayong mga tinig ng musikal ang
nangunguna'y isang pulutong ng sarisaring tao, na ang bumubuo ay
taglay ang lahat ng mga gulang at taglay ng pananamit ang lahat ng
mga kulay. nabalisa ang lalaking naninilaw at siniyasat ang boong
aparato niya ng isang sulyap. sinusundan ang kanyang mata at
hinihiwatigan ang lahat niyang mga kilos ng isang mapag-usisang
tagabukid: yao'y si elias na dumalo rin doo't ng panoorin ang
keremonia; halos hindi siya makilala dahil sa kanyang salakot at sa
anyo ng kanyang pananamit. pinagpilitan niyang siya ay mapalagay sa
lalong magaling na lugar, halos sa siping ng torno, sa pampang ng
hukay.

kasama ng musikang dumating ang alkalde, ang mga namumunong ginoo sa
bayan, ang mga fraile at ang mga kastilang may mga katungkulan, liban
na lamang kay pari damaso. kausap ni ibarra ang alkalde, na kanyang
totoong naging kaibigan, mula ng kanyang handugan siya ng ilang
maaayos na pagpuri, dahil sa kanyang mga kondekorakion at mga banda:
ang malaking hilig sa pagkamahal na tao ang siyang panghina ng loob ng
marilag na alkalde. kasama si kapitang tiago, ang alferes at ilang
mayayaman, ng maningning na kawan ng mga dalagang may dalang payong
na sutla. sumusunod si pari salvi na walang kibo at anyong
nag-iisipisip, na gaya ng dating kanyang ugali.

 umasa po kayo sa aking tulong kailan ma't ukol sa isang mabuting
gawa, ang sabi ng alkalde kay ibarra; ibibigay ko sa inyo ang lahat
ninyong kakailanganin, o pabibigyan ko kaya kayo sa iba.

samantalang sila ay napapalapit, nararamdaman ng binatang tumatahip ang
kanyang puso. hindi niya sinasadya ay tinungo ng kanyang mga mata ang
kakaibang mga andamio na doon ay nakatayo; nakita niyang sa kanya ay
yumuyukod ng boong galang ang lalaking naninilaw at siya ay tinitigang
sandali. pinagtakhan niya ang pagkasumpong doon kay elias, na sa
pamamag-itan ng isang makahulugang kirap ay ipinaunawa sa kanyang
alalahanin ang sa kanya ay sinabi sa simbahan.

isinuot ng kura ang mga pananamit ng pagkakaserdote at pinasimulaan
ang keremonia: tangan ng sakristan mayor na bulag ang isang mata,
ang libro, at tangan naman ang isang monagulilo ang pangwisik at
lalagyan ng tubig na bendita. na sa paligid ang mga iba, nakatayo at
pawang nakapugay, napakalaki ang kanilang katahimikan, na ano pa at baga
man ang pagbasa'y mahina napagwawaring nanginginig ang vokes ni pari
sal

samantala ay inilagay sa kajang kristal ang lahat ng bagay na doon ay
ilalaman, gaya baga ng mga sulat kamay, mga pamahayagan, mga
medalla, mga salapi at iba pa, at ang lahat ng iyon ay isinuot sa parang
hihip na tingga at inihinang na magaling ang takip.

 ginoong ibarra, ibig po ba ninyong ipasok ang kaja sa dapat
kalagyan? hinihintay ng kura! ang inianas ng alkalde sa tainga ng
binata.

 malaking totoo po ang aking pagkaibig, ng isinagot ni
ibarra, ngunit kung magkagayon ay kakamkamin ko ang nakauunlak na
tungkuling iyan sa ginoong eskribano; ang ginoong eskribano ang
siyang marapat magpatotoo ng ginagawang ito!

kinuha ng eskribano ang kajang iyon, nanaog sa hagdanang nalalatagan
ng alfombra na patungo sa hukay, at inilagay ng kadakilaang marapat
sa guang ng bato. ng magkagayon ay dinampot ng kura ang hisopo at
winiligan ang bato ng tubig sa bendita.

dumating ang sandaling dapat na maglagay ang bawa't isa ng isang
kukharang lekhada sa ibabaw ng sillar na nakalagay sa hukay at ng
lumapat na magaling at kumapit ang isang manggagaling sa itaas.

inihandog ni ibarra sa alkalde ang isang kukharang albanil, na sa
malapad na dahong pilak niyo'y nakaukit ang bilang ng araw na iyon:
ngunit nagtalumpati muna ng wikang kastila ang mahal na alkalde.

mga taga san diego! anya sa salitang kagalanggalang: may kapurihan
kaming siyang mangulo sa isang keremonia, na ang kahalagaha'y
matatanto na ninyo kahit hindi ko sabihin. itinatatag ang isang
eskuela; ang eskuela'y siyang patuunan ng pamamayan, ang eskuela'y
siyang aklat na kinatatalaan ng ikagagaling ng mga bayan sa panahong
sasapit! ipakita ninyo sa amin ang eskuela ng isang bayan at sasabihin
namin sa inyo kung ano ang bayang iyan.

mga taga san diego! pasalamatan ninyo ang dios na sa inyo'y nagbigay
ng mga banal na sakerdote, at ang pamahalaan ng inang bayang
naglalaganap na di napapagal ng sibilisakion sa masaganang mga
pulong ito, na inaampon ng kanyang maluwalhating balabal! purihin
ninyo ang dios na nagdala sa inyo rito nitong mga mapagpakumbabang mga
sakerdote, na sa inyo'y nangagbibigay liwanag at nagtuturo sa inyo ng
wika ng dios! purihin ninyo ang pamahalaang gumawa, gumagawa at gagawa
ng mga pagpapakahirap sa ikagagaling ninyo at sa ikagagaling ng
inyong mga anak!

at ngayong benebendita ang unang bato nitong lubhang makahulugang
bahay, kami, alkalde mayor nitong lalawigan, sa pangalan ng dakilang
hari, na ingatan nawa ng dios, ng hari sa mga espana, sa pangalan
ng maluningning na pamahalaang kastila at sa ilalim ng pagtatangkilik
ng kanyang walang bahid at kailan man ay mapagdiwang na bandera,
binibigyan namin ng dakilang kahulugan ang ginawang ito at sinimulaan
namin ang paggawa ng eskuelahang ito.

mga taga san diego, mabuhay ang hari! mabuhay ang espana!
mangabuhay ang mga fraile! mabuhay ang religion katolika!

 mabuhay! mabuhay! ang isinagot ng maraming vokes, mabuhay ang
ginoong alkalde!

ito ay nanaog, pagkatapos, ng boong kahinhinang madakila, kasabay ng
mga tinig ng musikang nagpasimula ng pagtugtog; naglagay ng ilang
kukharang lekhada sa ibabaw ng bato, at katulad din ng madakilang
kahinhinang gaya ng siya ay pumanhik.

nangagpakpakan ang mga nangangatungkulan sa pamahalaan.

 iniabot ni ibarra ang isa pang kukharang pilak sa kura, na ng
makatitig na sumandali sa kanya ay marahang nanaog. ng na sa kalahati na
ng hagdana'y tumingala upang tingnan ang nabibiting batong nakatali sa
matitibay na mga lubid, datapuwa't ang pagtinging yao'y sandaling
sandali lamang at nagpatuloy ng pananaog. gumawa rin siya ng gaya ng
ginawa ng alkalde, ngunit ngayon ay lalong marami ang
nangagsipakpak: nakisama sa pagpakpak ang mga fraile at si kapitang
tiago.

tila mandin humahanap si pari salvi ng mapagbigyan ng kukhara;
tiningnan niya si maria klara at anaki'y nag-aalinlangan; ngunit
nagbago ng panukala at ang ginawa'y sa eskribano niya ibinigay. ito ay
sa pagbibigay loob, lumapit kay maria klara, datapuwa't ito ay
tumangging ngumingiti. nagsunodsunod nanaog ang mga fraile, ang mga
empleyado at ang alferes. hindi nalimutan si kapitang tiago.

si ibarra na lamang ang kulang at ipag-uutos na sana sa naninilaw na
taong pababain na ang bato, ng maalaala ng kura ang binata, na
pinagsabihan ng anyong nagbibiro at taglay ang paimbabaw na sa kanya ay
pagpapalagay na katotong tunay:

 hindi po ba isasalok ninyo ang inyo namang kukhara, ginoong ibarra?

 kung magkagayon ay aking gagagarin si juan palomo ako ang nagluluto't
ako rin ang kumakain! ang isinagot nito ng gayon din anyo ng
pananalita.

 lakad na kayo! anang alkalde sa kanya, saka siya marahang
itinulak; kung hindi, mag-uutos akong huwag pababain ang bato at
matitira tayo rito hanggang sa kaarawan ng paghuhukom.

napilitan si ibarrang tumalima dahil sa ganitong kakilakilabot na bala.
hinalinhan niya ang maliit na kukharang pilak ng isang malaking
kukharang bakal, bagay na nagpangiti sa ilang mga tao, at mapayapang
lumakad. tinitingnan ng naninilaw na tao ang banging na sa tabi ng
kanyang mga paa.

pagkatapos na matingnan ng mabilis ni ibarra ang nakabiting sillar sa
tabi ng kanyang ulo, si elias at ang lalaking naninilaw, nagsalita siya
kay nor juan, na ang kanyang vokes ay nanginginig ng kaunti:

 ibigay po ninyo sa akin iyang timba at ihanap ninyo ako sa itaas ng
ibang kukhara!

napag-isa ang binata. hindi na siya minamasdan ni elias; ang mga mata
nito ay nakapako sa lalaking naninilaw, na nakadungaw sa hukay at
sinusundan ang mga kilos ng binata.

naririnig ang ingay na ginagawa ng kukhara sa paghalo ng pinagsamang
buhangin at apog na nakikisaliw sa hugong ng mahinang pagsasalita ng
mga kawani ng gobyerno na pinupuri ang alkalde dahil sa kanyang
talumpati.

karingatdingat ay bumugso ang isang lagapak; umilandang ang poleang
kalo nakatali sa puno ng kabris, at saka sumunod ang terno na
humahampas sa aparatong tulad sa isang panghataw: nangagsigalaw ang
mga malalaking kahoy, lumipad ang mga gapos at sa isang kisap mata'y
nalugsong lahat, na kasabay ang kakilakilabot na ugong sumilakbo ang
isang alapaap na alikabok; pinuspos ang alang-alang ng isang sigaw sa
panghihilakbot ng libolibong vokes. tumakas at nangagsitakbo halos ang
lahat, babahagya na ang nangagmadaling lumusong sa hukay. si maria
klara at si pari salvi ang nangagsipanatili lamang sa kanilang
kinalalagyan, sa pagka't hindi sila mangakagalaw, nangamumula at hindi
mangapagsalita.

hindi po ba maglalagay naman kayo ng inyong paletada
ginoong ibarra? anang kura.

nang mapawi-pawi na ang sumilakbong alikabok, nakita nilang nakatayo si
ibarra sa gitna ng mga kahabaan, mga kawayan, malalaking mga lubid,
sa pag-itan ng torno at ng malaking bato, na sa pagbaba ng gayong
kabilis, ang lahat ay ipinagpag at pinisa. tangan pa sa kamay ng
binata ang kukhara at kanyang minamasdan ng mga matang gulat ang
bangkay ng isang taong nakatimbuang sa kanyang paanan, na halos
nalilibing sa gitna ng mga kahabaan.

 hindi po ba kayo namatay? buhay pa ba kayo? alang-alang sa dios,
magsalita po kayo! ang sabi ng ilang mga empleadong punong-puno ng
takot at pagmamalasakit.

 himala! himala! ang isinisigaw ng ilan.

 hali kayo at inyong alisin sa pagka dangan ang bangkay ng sawing
palad na ito! ani ibarrang anaki'y nagising sa isang pagkakatulog.

ng marinig ang kanyang vokes, naramdaman ni maria klarang pinapanawan
siya ng lakas, hanggang siya ay natimbuang sa mga kamay ng kanyang
mga katotong babae.

malaking kaguluhan ang naghahari: sabay-sabay na nangagsasalita,
nangagkumpaskumpas ang mga kamay, nangagtatakbuhan sa magkabikabila,
nangahahambal na lahat.

 sino ba ang namatay? buhay pa ba? ang mga tanong ng alferes.

kanilang nakilalang ang lalaking naninilaw na nakatayo sa tabi ng torno
ang siyang bangkay.

 pag-usigin sa harap ng mga tribunal ng justikia ang maestro de
obras ang namamatnugot sa gawa! ang siyang unang nasabi ng alkalde.

kanilang siniyasat ang kalagayan ng bangkay, tinutop nila ang dibdib,
datapuwa't hindi na tumitibok ang puso. inabot siya ng hampas sa ulo at
nilalabasan ng dugo ang dalawang butas ng ilong, ang bibig at ang mga
tainga. kanilang nakita sa kanyang liig ang mga bakas na kakaiba: apat
na malalalim na lubo sa isang dako at isa sa kabilang dako, baga man
ito ay may kalakhan: sino mang makakita niyo'y wiwikaing sinakal siya ng
sipit na bakal.

binabati ng boong galak ng mga sakerdote ang binata at pinipisil nila
ang kanyang mga kamay. ganito ang sabing nagkakang-iiyak ng
frankiskanong may mapagpakumbabang anyo na siyang umeespiritu santo kay
pari damaso.

 banal ang dios, magaling ang dios!

 pagka nadidilidili kong bahagya lamang ang panahong pag-itan mula ng
ako ay mapalagay sa lugar na iyan ang sabi ng isa sa mga empleado kay
ibarra, naku! kung ako ang naging kahulihulihan sa lahat, jesus!

 naninindig ang aking mga buhok! anang isang upawin at bahagya na
ang buhok.

 at mabutit sa inyo nangyari ang bagay na iyan at hindi sa akin! ang
ibinubulong ng isang matandang lalaking nanginginig pa.

 don paskual! ang biglang sinabing malakas ng ilang mga kastila.

 mga ginoo, gayon ang sabi ko, sa pagka't hindi namatay ang ginoong
ito; kung sa aki'y hindi man ako napisa, mamamatay rin ako pagkatapos,
madilidili ko lamang ang bagay na iyan.

datapuwa't malayo na si ibarra, at kanyang pinag-uusisa ang kalagayan ni
maria klara.

 hindi dapat maging kadahilanan ang bagay na ito upang hindi matuloy
ang fiesta, ginoong ibarra! anang alkalde; purihin natin ang dios!
hindi sakerdote at hindi man lamang kastila ang namatay!
kinakailangan nating ipagdiwang ang pagkaligtas po ninyo! ano kaya
ang mangyayari sa inyo kung nadag-anan kayo ng bato!

 para manding nakikinikinita na, nakikinikinita na! ang isinisigaw
ng eskribano; sinasabi ko na! hindi masigla ang paglusong sa hukay ni
ginoong ibarra, nakikita ko na!

 isang indio naman lamang ang siyang namatay!

 ipagpatuloy ang fiesta! musika! hindi mabubuhay ng kapanglawan ang
namatay! kapitan, gagawin dito ang pagsisiyasat! pumarito ang
direktorkillo!. piitin ang maestro de obras!

 ipangaw siya!

 ipangaw! eh! musika! musika! ipangaw ang maestrillo!

 ginoong alkalde, ang itinutol ng boong katigasan ng loob ni
ibarra; kung hindi makabubuhay sa namatay ang kapanglawan, lalo ng
hindi makabubuhay ang pagkabilanggo ng isang tao, na hindi pa natin
nalalaman kung may sala siya o wala. nananagot po ako sa kanyang
kalagayan at hinihingi kong pawal-an siya, sa mga araw na ito man
lamang.

 sang-ayon! sang-ayon! ngunit huwag na lamang siya uuli!

sarisaring mga salisalitaan ang lumilibot. pinaniniwalaan ng isang
himala ang nangyaring iyon. gayon man ay tila mandin hindi totoong
natutuwa si pari salvi sa himalang sinasapantahang ginawa ng isang
santo ng kanyang kapisanan at ng kanyang pinganangasiwaang bayan.

hindi nagkulang ng nagdagdag na kanyang nakitang lumusong sa hukay ang
isang nakasuot ng pananamit na itimang katulad ng sa mga frankiskano.
hindi nga mapag-aalinlanganan: si san diego ang nanaog na iyon.
napagtanto rin namang nakinig ng misa si ibarra, at ang lalaking
naninilaw ay hindi; ito ay maliwanag na kawangis ng sikat ng araw.

 nakita mo na? aayaw kang magsisimba, anang isang ina sa kanyang
anak kung di kata napalo upang ikaw ay aking pilitin, ngayon ay
pasasatribunal kang nakalulan sa kangga na gaya naman niyan!

at siya nga naman: hatid sa tribunal na nakabalot sa isang banig ang
lalaking naninilaw o ang kanyang bangkay.

umuwing patakbo sa kanyang bahay si ibarra upang magbihis.

 masamang pasimula, hm! ang sinabi ng matandang tasio na doon ay
lumalayo.






layang-kaisipan.


nagtatapos na si ibarra ng paghuhusay ng katawan ng sa kanya ay
ipagbigay alam ng isang alilang lalaking may isang lalaking tagabukid
na nagtatanong kung siya ay naroroon.

sa pagsasapantaha niyang marahil ang nagtatanong ay isa sa kanyang mga
kasama sa bukid, ipinagutos niyang papasukin ang taong iyon sa kanyang
despakho, silid na aralan, ligpitan ng mga aklat at laboratorio
qimiko tuloy.

ngunit sinadya mandin upang siya ay lubhang manggilalas, ang
nasumpungan niya ay ang mabalasik at matalinghagang anyo ni elias.

 iniligtas ninyo ang aking buhay ang sinabi nito sa wikang tagalog,
dahil sa pagkamasid niya sa kilos ni ibarra; binayaran ko ng kaunti
ang aking utang at wala nga kayong sukat kilalaning utang na loob sa
akin, tumbalik, ako ang man ay kinikilalang utang na loob. naparito po
ako't ng makiusap sa inyo tungkol sa isang bagay.

 magsalita po kayo! ang sagot ng binata sa wikang tagalog din,
taglay ang panggigilalas sa mabalasik na anyo ng tagabukid na iyon.

sandaling tinitigan ni elias ang mga mata ni ibarra, at nagpatuloy ng
pananalita:

 sakalit ibigin ng justikia ng mga taong liwanagin ang
talinghagang ito, ipinamamanhik ko po sa inyong huwag ninyong sasabihin
kanino man ang tagubiling sinabi ko sa inyo sa simbahan.

 huwag po kayong mabahala, ang isinagot ng binata sa isang anyon
nagpapakilala ng sama ng loob; talastas kong kayo ay pinag-uusig,
datapuwa't ako ay hindi marunong magkanulo kanino man.

 oh, hindi dahil sa akin, hindi dahil sa akin! ang madaling isinagot
ni elias, na nagpapahalata ng kaalaban ng loob at pagkahindi maalam
magpakababa ito ay dahil po sa inyo: wala kaunti mang takot ako sa mga
tao.

naragdagan ang panggigilalas ng binata: bago ang anyo ng pananalita
nang tagabukid ng iyong ng unang dako ay piloto, at tila mandin hindi
agpang sa kanyang anyo at gayon din sa kanyang pamumuhay.

 ano po ba ang ibig ninyong sabihin? ang tanong sa lalaking
talinghagang iyon, na pinagsisiyasat ng kanyang paningin.

 ang pananalita ko po'y hindi palaisipan, pinagsisikapan kong magsabi
ng maliwanag. sa ikapapanatag po ninyo kinakailangang sapantahain ng
inyong mga kaaway na kayo ay hindi nag-aalap-ap at palagay ang loob
ninyo:

umudlot si ibarra.

 ang aking mga kaaway? may mga kaaway ba ako?

 may kaaway po tayong lahat, ginoo, mula sa lalong maliit na hayop
hanggang sa tao, mula sa lalong dukha hanggang sa lalong mayaman at
makapangyarihan! ang pagkakaroon ng kaaway ang siyang talagang
kautusan ng buhay!

walang imik na tinitigan ni ibarra si elias.

 kayo po'y hindi piloto at hindi kayo tagabukid! ang kanyang
ibinulong.

 may mga kaaway po kayo sa mga matataas at mababang tao, ang
ipinagpatuloy ni elias na hindi pinansin ang mga sinalita ng
binata; nais po ninyong ituloy ang isang panukalang dakila, may
pinagdaanan po kayo, nagkaroon ng mga kaaway ang inyong nunong lalaki
at ang inyong ama, sila ay may mga kinahiligan ng puso, at sa pamumuhay
hindi ang mga tampalasa't masasamang tao ang lalong nakapupukaw ng
maalab na mga pagtatanim ng galit, kung hindi ang mga taong may
malilinis na kalooban.

 nakikilala po ba ninyo ang aking mga kaaway?

hindi sumagot pagdaka si elias, at ang ginawa'y naglininglining.

 nakikilala ko ang isa, iyong namatay, ang isinagot. napagtalastas ko
kagabing may isang bagay na kanilang inaakalang laban po sa inyo, dahil
sa ilang mga salitang kanyang isinagot sa isang lalaking hindi ko
kilala na nawala sa kadiliman. hindi ito kakanin ng mga isdang
katulad ng kanyang ama: makikita po ninyo bukas, anya, ang mga
salitang ito ay siyang nakahikayat sa aking pagdidilidili, hindi lamang
sa taglay na kanyang kahulugan, kung hindi sa taong nagsalita, na niyong
araw pa'y nagkusang humarap sa maestro de obras at kanyang sinabi ang
kanyang hangad na siya na ang mamamatnugot ng mga gawain sa
paglalagay ng unang bato, na hindi humingi ng malaking bayad, at
ipinagbabansag ang malalaking kanyang mga kaalaman. wala akong
pagsaligang kasukatan upang masapantala ko ang kanyang masamang
kalooban, ngunit may isang kaunting bagay na nagsasabi sa aking ang
mga sapantaha ko ay katotohanan, at dahil dito ay aking hinirang upang
kayo'y pagbilinan, ang isang sandali at isang kalagayang ukol at angkap
upang kayo po'y huwag makapagtatanong sa akin. ang mga ibang nangyari'y
nakita na po ninyo.

malaon nang hindi nagsasalita si elias, at gayon man ay hindi sumasagot at
hindi pa nagsasalita ng ano man si ibarra. siya ay naggugunamgunam.

 dinaramdam ko na ang taong iyan ay namatay! ang sa kawakasa'y nasabi
niya; marahil sa kanya ay may napag-usisa pang kaunting mga bagay!

 kung siya ay nabuhay marahil siya ay nakawala sa nangingnig na kamay
ng bulag na justikia ng tao. hinatulan siya ng dios, pinatay siya
ng dios, ang dios ang siyang tanging humukom sa kanya!

minasdang sandali ni krisostomo ang lalaking nagsasalita sa kanya ng
gayon, at kanyang nakita ang mga batibot na mga braso nito, na
punong-puno ng mga pasa at malalaking bugbog.

 kayo po ba'y nananampalataya naman sa mga himala? ang sinabing
ngumingiti; tingnan po ninyo ang himalang sinasabi ng bayan!

 kung nananampalataya po ako sa mga himala'y hindi ako mananampalataya
sa dios: sasampalataya ako sa isang taong naging dios, sasampalataya
akong tunay ngang linalang ng tao ang dios alinsunod sa kanyang
larawan at kalagayan; datapawa't sumasampalataya ako sa kanya; hindi
miminsang naramdaman ko ang kanyang kamay. nang lumulugso na ang lahat,
na ano pa at nanganganib malipol ang lahat ng nangaroroon sa lugar na
iyon, ako, ako ang pumigil sa tampalasan, lumagay ako sa kanyang tabi;
siya ang nasugatan at ako ay nakaligtas at hindi nasaktan.

 kayo? sa makatuwid pala'y kayo?

 opo! hinawakan ko siya ng nag-iibig ng tumakas, pagkatapos na
mapasimulan niya ang gawang pangpahamak; nakita ko ang kaniyang
pananampalasan. sinasabi ko po sa inyo; ang dios na nga po lamang ang
siyang tanging maging hukom sa mga tao, siya na nga lamang ang
tanging magkaroon ng kapangyarihan sa buhay; na kailan man ay huwag
isiping siya ay halinhan ng tao!

 at gayon man ngayon po'y kayo ay.

 hindi po! ang isinalabat ni elias, palibhasa ay nahulaan niya ang
tutol, hindi nagkakawangis. pagka hinahatulan ng tao ang ibang mga
tao sa kamatayan o sa kapahamakan ng pagkabuhay magpakailan man sa
hinaharap na panahon, ginagawa ang gayong paghatol na hindi siya
lumagay sa panganib, at gumagamit siya ng lakas ng ibang mga tao
upang ganapin ang kanyang mga hatol, na sa lahat ng ito ay mangyayaring
pawang kamalian o lihis sa katuwiran. datapuwa't ako, sa aking
paglalagay sa tampalasan sa gayon ding panganib na kanyang inilaan sa
mga iba, nalalakip din ako sa gayon din kapanganiban. siya ay hindi ko
pinatay, pinabayaan kong patayin siya ng kamay ng dios.

 hindi po ba kayo sumasampalataya sa pagkakataon?

 pagka nanampalataya sa pagkakatao ay para ring nanampalataya sa mga
himala; ang nananampalataya sa dalawang bagay na ito ay naniniwala namang
hindi natatalos ng dios ang mga mangyayari sa panahong sasapit. ano
ang pagkakataon? isang bagay na nangyaring sino man ay hindi nakaaalam ng
mangyayari. ano ang himala? isang kasalangsangan, isang
pagkakasira-sira ng lakad na takda sa mga kinapal. isang kakulangan
ng laan sa mangyayari at isang kasalangsangang ang kahulugan ay dalawang
malalaking kapintasan sa isip na namamatnubay sa maqina ng daigdig.

 sino po ba kayo? ang muling itinanong ni ibarra na man ay halong
takot; kayo po ba'y nag-aral?

 napilitan akong sumampalatayang totoo sa dios, sa pagka't pumanaw sa
akin ang pananalig sa mga tao, ang isinagot ng piloto, na ano pa at
iniwasan ang pagsagot sa tanong.

ang isip ni ibarra'y kanyang napag-unawa, ang kaisipan ng pinag-uusig
na binatang iyon: hindi niya kinikilala ang katuwiran ng taong maglagda
ng kahatulan sa kanyang mga kapuwa, tumututol siya laban sa lakas at
kataasan ng kalagayan ng mga tanging pulutong na tao sa ibang mga
pulutong.

 datapuwa't kinakailangang sumang-ayon kayo sa pangangailangan ng
lalarong timbangang tao, kahi man lubha ang kapintasan at mga
kakulangan nito ang itinutol niya. kahit anong dami ng mga
kinakatawan ng dios sa lupa ay hindi mangyayari, sa makatuwid baga'y
hindi sinasabi ng boong kaliwanagan ang kanyang pasya upang mabigyang
kahatulang ang yutayutang mga pagaalit-alit na ibinabalangkas ng mga
hidwa nating budhi. nauukol, kinakailangan sumasakatwirang manakanaka'y
humatol ang tao sa kanyang mga kapuwa.

 tunay nga, datapuwa't ng upang gawin ang kagalingan, hindi ang
kasam-an; upang sumawata ng lihis at magpabuti, hindi ng makapagwasak,
sa pagka't kung hindi matuntong sa matuwid ang kanyang mga pasya'y wala
siyang kapangyarihang mabigyang kagamutan ang masamang kanyang ginawa.
ngunit higit sa aking kaya ang pagmamatuwirang ito, ang kanyang
idinugtong at binago ang anyo ng pananalita, at nililibang ko po sayo
ngayong kayo ay hinihintay; huwag po ninyong kalimutan ang kasasabi ko
pa sa inyo: may mga kaaway kayo; magpakabuhay po kayo sa ikagagaling
ng inyong tinubuang bayan.

at nagpaalam.

 kailan ko po kayo makikita uli? ang tanong ni ibarra.

 kailan man po't ibigin ninyo at kailan mang man ay magagawa akong
inyong pakikinabangan. may utang pa po ako sa inyo.






ang pagkain.


nangagasisikain sa ilalim ng pinamutihang kiosko ang mga mahal na tao
sa lalawigan.

na sa isang duyo ng mesa ang alkalde; sa kabilang duyo naman naroon si
ibarra. nakaupo sa dakong kanan ng binata si maria klara, at sa dakong
kaliwa, niya ang eskribano. si kapitang tiago, ang alferes, ang
gobernadorkillo, ang mga fraile, ang mga kawani ng pamahalaan at ang
ilang mga dalagang nangasira'y nangagsiupo, hindi ayon sa
kanikanilang kalagayan sa bayan, kung di ayon sa kanikanilang hilig.

may katamtamang saya at galak ang kainan, datapuwa't ng
nangangalahati na'y siyang pagdating ng isang kawani sa telegrafo na
si kapitang tiago ang hanap upang ibigay sa kanya ang isang telegrama.
ayon sa kaugalia'y humingi ngang pahintulot si kapitang tiago upang
basahin ang telegramang iyon, at ayon sa kaugalian naman ay ipinamanhik
ng lahat na kanyang basahin.

pinapagkunot muna ng karapatdapat na kapitan ang kanyang mga kilay,
itinaas pagkatapos, namutla ang kanyang mukha, nagliwanag, dinalidaling
tiniklop ang papel at saka nagtindig.

 mga ginoo, ang sinabing nagmamamadali, darating ngayong hapon
ang karangaldangalang kapitang general upang paunlakan ang aking
bahay!

at saka biglang nagtatakbong dala ang telegrama at ang servilleta,
ngunit walang sombrero, na pinag-uusig ng mga hiyawan at mga
tanong.

kung ang pagdating ng mga tulisan ang ibinalita ay gayon na nga lamang
ang ligalig na mangyayari.

 ngunit pakinggan po ninyo! kailan darating? sabihin ninyo sa
amin! ang kapitan general!

malayo na si kapitang tiago.

 darating ang kapitan general at doon tutuloy sa bahay ni kapitan
tiago! ang sigawan ng ilan, na ano pa at hindi na nila dinidili-diling
naroroon ang anak na babae't ang kanyang mamanugangin.

 hindi makahihirang ng lalalo pa sa galing! ang itinutol ni ibarra.

nangagtitinginan ang mga fraile: ito ang kahulugan ng kanilang
tinginan: gumagawa ang kapitan general ng isa sa kanyang mga
kapaslangan, inaalipusta niya tayo, dapat na sa kumbento siya
tumuloy, datapuwa't sa pagka't gayon din ang iniisip ng lahat, sila ay
hindi umiimik at hindi sinasaysay nino man ang kanyang kaisipan.

 may nangagsabi na sa akin sa hapon ng bagay na iyan, datapuwa't
hindi pa nalalaman ng kapitan general kung siya ay matutuloy.

 nalalaman po ba ng kamahalan ninyo, ginoong alkalde, kung hanggang
kailan matitira rito ang kapitan general? ang tanong ng alferes na
nanganganib.

 hindi ko talastas na maigi; maibigin ang kapitan general na
mangbigla.

 narito ang ibang mga telegrama!

ang mga telegramang iyon ay sa alkalde, sa alferes at sa gobernadorkillo;
namamasid na magaling ng mga fraileng wala isa man lamang telegramang
ukol sa kura.

 darating ang kapitan general sa ikapat na oras ng hapon, mga
ginoo! anang alkalde ng pananalitang madakila; makakakain tayo ng
boong katahimikan.

hindi makapagsasabi ng hihigit pa sa rito sa kagalingan si leonidas
sa termopilas: ngayong gabi'y hahapon tayong kasama ni pluton!

nanag-uli ang salitaan sa lakad na kaugalian.

namamasid kong wala rito ang ating dakilang mangangaral! ang kiming
sinalita ng isa sa mga naroroong kawani ng gobyerno, na mahinhin ang
anyo at hindi binubuksan ang bibig hanggang sa oras ng pagkain, at sa
boong umaga'y ngayon nga lamang nagsalita.

ang lahat ng nakaaalam ng mga nangyari sa ama ni krisostomo'y kumilos
at kumindat, na ang kahulugan ay: hala kayo! sa unang hakbang pa
lamang ay kayo ay nasilat na! datapuwa't sumagot ang ilang
mapagmagandang loob:

 marahil napapagal siya ng kaunti.

 anong kaunti lamang? ang biglang sinabi ng alferes; pagod na pagod
marahil, at ayon sa kasabihan dito ay malunqueado bugbog na bugbog ang
katawan. naku ang pangaral na iyon!

 isang mainam na sermon, kadakidakilaan! anang eskribano.

 marangal, malalim! ang idinugtong ng korresponsal.

 upang makapagsalita ng gayong katagal, kinakailangang magkaroon ng
lalamunang gaya ng kanyang lalamunan, ang ipinahiwatig ni pari manuel
martin.

walang pinupuri ang agustino kung di ang lalamunan lamang niya.

 nalalaman ba ninyong si ginoong ibarra'y siyang lalong may magaling
na tagapagluto sa boong lalawigan? anang alkalde upang putulin ang
salitaan.

 iyan nga ang sinasabi ko, datapuwa't ang magandang babaeng kanyang
kalapit ay aayaw paunlakan ang hayin, sa pagka't bahagya na lamang
tinitikman ang pagkain, ang tutol ng isa sa mga kawani ng gobyerno.

nagdamdam kahihiyan si maria klara.

 napasasalamat ako sa ginoo  napakalabis naman ang kanyang
pangangasiwa sa aking kataohan, ang kiming sinalita ng
pautal, datapuwa't.

 datapuwa't pinauunlakan po ninyo ng malaki ang pagsasalosalong ito sa
inyo lamang pagparito, ang sinabing pangwakas sa salita ng alkaldeng
malingap sa babae, at saka humarap kay pari sal

 pari kura, ang malakas na idinugtong, namamasid ko pong sa maghapo'y
hindi kayo umiimik at may iniisip.

 katakot-takot na magmamasid ang ginoong alkalde! ang biglang sinabi
sa isang kakaibang anyo ni pari sibyla.

 ito na ang aking ugali, ang pautal na sinabi ng frankiskano; ibig
ko pang makinig kay sa magsalita.

 ang pinagsisikapang lagi ng kamahalan po ninyo'y ang makinabang at
huwag mangulugi! ang sinabi ng alferes, na aglahi ang anyo ng
pananalita.

hindi inaring biro ang bagay na iyon ni pari salvi; sandaling numingning
ang kanyang paningin, at saka sumagot:

 magaling ang pagkatalastas ng ginoong alferes na sa mga araw na
ito ay hindi nga ako ang lalong nakikinabang o nangungulugi!

hindi inalumana ng alferes ang dagok na iyon sa pamamag-itan ng isang
kunua'y tawa, at winalang bahala ang pasaring na iyon.

 nguni, mga ginoo, hindi ko mapagwari kung bakit makapagsasalitaan
ng mga pakikinabang o mga pangungulugi, ang isinabat ng
alkalde; ano ang mawiwika sa atin ng mga magagandang loob at
matatalinong binibining nangaritong nagbibigay unlak sa atin ng
kanilang pakikipanayam? sa ganang akin, ang mga dalaga'y tulad sa mga
taginting ng arpa ng kalangitan sa gitna ng gabi! kinakailangang
pakaulinigin at sila ay pakinggan, at ng ang mga kaayaayang tinig
nilang nagpapailanglang sa kalolowa sa kalangitang kinarorooran ng
walang hanggan at ng lalong kagandagandahan.

 naghahanay ang kamahalan po ninyo ng mga matitimyas na sasay! anang
eskribano ng boong galak, at ininom niya at ng alkalde ang alak na na
sa kanikanilang kopa.

 hindi mangyaring hindi ko gawin, anang alkalde, na pinapahid ang
kanyang mga labi; kung hindi laging gumagawa ng magnanakaw ang
kapanahunan, ay gumagawa naman ng manunula. ng kabataan ko ay kumatha
ako ng mga tula, na hindi naman masasama.

 sa makatuwid po'y naglilo ang inyong kamahalan sa mga musa upang
sumunod kay themis! ang sinaysay ng ating korresponsal na mahiligin
sa mga diosa ng panahong una.

 pskh! anong ibig ninyong aking gawin? sa tuwi na'y naging hilig ko
ang aking mapagkilala ang lahat ng kalagayan ng pamumuhay. namumupol
ako kahapon ng mga bulaklak, ngayon ay aking hawak naman ang tungkod
ng justikia at naglilingkod ako sa sangkataohan, bukas.

 bukas ay ihahagis ng kamahalan po ninyo ang tungkod na iyan sa apoy
at ng inyong mapainit ang maginaw na dakong hapon ng buhay, at ang
kukunin po naman ninyo'y ang katungkulang pagka ministro, ang
idinugtong ni pari sibyla.

 pskh! oo  hindi  ang maging ministro'y hindi siyang lalong
aking pinakahahangad na kamtan: sino mang walang karapata'y nagiging
ministro. isang mainam na bahay sa dakong timugan ng espana at ng
matirahan kung panahong tag-init, isang malaking bahay sa madrid at
tahanan at mga lupain sa andalusia kung panahong tag-lamig  hindi
nga masasabi sa akin ni voltaire: nous n'avons jamais ete khes kes
peuples que pour nous y enrikhir et pour les kalomnier.

ang boong isip ng mga kawani ng gobyerno'y nagsalita ang alkalde ng
isang katatawanan, kaya't nagtawanan sila at ng bigyang kapurihan ang
gayong pagpapatawa; sila ay ginayahan ng mga fraile, palibhasa ay hindi
nila talos na si voltaire ay yaong voltaireng hindi mamakailang kanilang
sinumpa at inilagay sa infierno. nguni, sa pagka't nalalaman ni pari
sibyla kung sino si voltaire, siya ay magpakilang galit, sa
pagsasapantaha niyang nagsalita ang alkalde ng isang laban o paglabag
sa religion.

nagsisikain naman sa isang kiosko ang mga batang lalaki, na ang
kanilang maestro ang sa kanila ay nangungulo.

gumagawa sila ng malaking kaingayan, gayong sila ay mga batang
filipino, sapagka't ang karaniwan, kung ang mga batang filipino'y na sa
pagkain at na sa harap ng ibang mga tao ay hindi ang kagaslawan ang
kanilang nagiging kakulangan, kung di ang kakimian. ang isa'y
nagkakamali ng paggamit ng mga kubierto at sa gayon ay sinasala ng
kalapit; dito ay nagmumula ang isang pagmamatuwiran, at ang dalawang
nagtatalo'y nagkakaroon ng kanikaniyang mga kakampi: ang wika ng
iba'y ang kukhara, anang iba naman ay ang tenedor o ang kukhillo, at sa
pagka't wala silang kinikilalang kapuwa batang lalong marunong kay sa
iba, doon ay nangagkakaingay ng di sapala, o, sa lalong maliwanag na
sabi, sila ay nangagmamatuwirang wangis sa pagtatalo ng mga teologo.

ang mga magugulang ay nangagkikindatan, nangagsisikuhan,
nangaghuhudyatan, at nababasa sa kanilang mga pagngiti na sa sila ay
lumiligaya.

 aba! ang sabi ng isang babaeng tagabukid sa isang matandang
lalaking nagdidikdik ng hitso sa kanyang kalikot; magpapari ang aking
si andoy, kahit aayaw ang aking asawa. tunay nga't mga dukha kami,
ngunit kami'y magsisipag sa paghahanap buhay, at kami'y magpapalimos
kung kakailanganin. hindi nawawalan ng nagbibigay ng salapi at ng
makapagpari ang mga mahihirap. hindi ba sinasabi ni hermano mateo,
taong hindi nagsisinungaling, na si papa sixto'y isang pastol lamang
ng kalabaw sa batangan? tingnan na nga lamang ninyo ang aking si
andoy, tingnan ninyo siya kung di kamukha na ni san vicente!

at kumakayat ang laway ng mabait na ina sa panonood sa kanyang anak na
hinahawakan ang tenedor ng dalawang kamay.

 tulungan nawa siya ng dios! ang idinugtong ng matandang lalaki,
na nginunguya ang sapa; kung maging papa si andoy, kami pa sa sa
roma je! je! nakalalakad pa akong mabuti. at kung sakalit mamatay
ako  jeje!

 huwag po kayong mabahala, inkong! hindi malilimot ni andoy na
tinuruan ninyo siya ng paglala ng mga bilao at ng dikin.

 tunay ang sabi mo petra; ako man ay naniniwala ang anak mo ay nagkakaroon
ng mataas na katungkulan  ang kababaa'y patriarka. hindi pa ako
nakakakita ng batang hinigit sa kanya sa kadaliang natuto ng
hanap-buhay! oo, oo, maaalaala na niya ako, kung siya ay papa na u obispo
at maglibang sa paggawa ng mga bilauhang gagamitin ng kanyang
tagapaglutong babae. oo, ipagmimisa nga niya ang aking kalolowa, jeje!

at taglay ng mabait na matanda ang ganitong pag asa'y siniksikang
mainam ng maraming hitso ang kanyang kalikot.

 kung pakikinggan ng dios ang aking mga pagsamo at magaganap ang
aking mga pag-asa, sasabihin ko kay andoy: anak, pawiin mo sa amin ang
lahat ng kasalanan at ipadala mo kami sa langit. hindi na tayo
mangangailangang magdasal, mag ayuno o bumili pa ng mga bula.
maaari ng gumawa ng mga kasalanan ang may isang anak na santo papa!

 paparoonin mo siya sa bahay bukas, petra, anang matandang lalaki na
totoong nagagalak; tuturuan ko siya ng pagkakayas ng nito!

 hmjo! aba! ano po ba, inkong ang pagkaalam ninyo? inaakala po ba
ninyong iginagalaw pa ng mga papa ang kanilang mga kamay? ang kura
nga, gayong siya ay kura lamang, kaya lamang nagpapagal ay kung
nagmimisa, pagka nagpapapihitpihit! ang arsobispo'y hindi na pumipihit,
paupo kung magmisa; kaya nga't ang papa  ang papa'y nakahiga kung
magmisa, at may abaniko pa! ano po ba ang isip ninyo?

 hindi isang kalabisan, petra, ang kanyang malaman kung paano ang
ginagawang paghahanda ng nito. mabuti na nga ang siya ay makapagbili
ng mga salakot at mga petaka at ng huwag makailangang magpalimos na
gaya ng ginagawa rito ng kura sa taon-taon sa pangalan nga papa.
nahahabag akong makita ang isang santong pulubi, kaya't aking ibinibigay
ang lahat kong nalimpok.

lumapit ang isang tagabukid at nagsalita.

 aking pinagtibay na, kumare, magdodoktor ang aking anak, wala ng
magaling na gaya ng doktor!

 doktor! huwag nga kayong maingay, kumpare; ang sagot ni
petra; wala ng magaling na gaya ng magkura!

 kura? prr! sumisingil ng maraming salapi ang doktor; sila ay
sinasamba ng maysakit, kumare!

 magnilaynilay kayo! sukat ng magpapihitpihit ng makaatlo o makaapat
ang kura at magsalita ng deminus pabiskum, upang kanin ang dios at
tumangap ng salapi. sinasabi ng lahat sa kanya, pati ng mga babae,
ang kanilang mga lihim.

 at ang doktor? at ano bang akala ninyo sa doktor? nakikita ng
doktor na lahat, pati ng itinatago ninyong mga babae, pumupulso sa
mga dalaga. ibig kong maging doktor isang linggo man lamang!

 at ang kura? hindi ba nakikita ng kura ang nakikita ng inyong
doktor? at magaling pa sa riyan! nalalaman na ninyo ang kasabihan; sa
kura ang matatabang inahing manok at gayon din ang binting mabilog!

 at ano, kumakain ba ang mga manggagamot ng tuyong lawlaw?
nasasaktan ba ang mga daliri sa pagdidildil ng asin?

 narurumhan ba ang kamay ng kura na gaya ng mga kamay ng
manggagamot? ng huwag magkagayon ay may malalaking hakienda sila, at
sakalit gumagawa, gumagawang may musika at siya ay tinutulungan pa ng
mga sakristan!

 at ang kumumpisal kumare? hindi ba pagpapagal ang kumumpisal?

 naku, ang pagpapagal na iyan! ang pagkaibig ninyong sa inyo'y
mangumpisal ang lahat ng tao! diyata't nagkakapagod at
nagkakapangpapawis pa nga tayo sa pagkaibig nating masiyasat kung ano
ang mga gawa ng mga lalakit mga babae at kung ano ang mga gawa ng
ating mga kapit-bahay! walang ginagawa ang kura kung di maupo, at
pagdaka'y sinasabi na sa kanya ang lahat; kung minsan ay nakakatulog,
datapuwa't sukat na ang maggawad ng dalawa o tatlong benedikion upang
tayo ay maging anak uli ng dios! maanong maging kura na nga lamang
ako sa isang hapon ng kuaresma!

 at ang  ang magsermon? sasabihin naman ninyo sa aking iyan ay hindi
pagpapagod? nakita na ninyo kung paano ang pagpapawis ng kurang malaki
kaninang umaga! ang itinututol ng lalaking nakakaramdam na siya ay
nalulupig sa matuwiranan.

 ang magsermon? isang pagpapagal ba ang magsermon? saan naroon ang
inyong pag-iisip? maanong makapagsasalita na nga ako hanggang
tanghali, mula sa pulpito, na aking makagalitan at mapagwikaan ang
lahat, na sino man ay walang makapangahas na tumutol, at pagbabayaran pa
ako sa gayong gawa! maanong maging kura na nga ako isang umagang
nangagsisimba ang mga may utang sa akin! pagmasdan ninyo kung paano
ang pagtaba ni pari damaso sa kanyang kapagmumura at kapapalo!

at dumarating nga naman si pari damaso, taglay ang paglakad ng taong
mataba, na halos nakangiti, ngunit sa isang anyong nagpapakilala ng
pangit niyang kaisipan, kaya't pagkakita sa kanya ni ibarra'y nalito sa
kanyang pagtatalumpati.

binati nila si pari damaso, baga man may halong pagtataka, datapuwa't
nagpakita ang lahat ng galak sa kanyang pagdating, liban na lamang kay
ibarra. nangaghihimagas na at bumubula na ang sa mga kopa ang
khampana.

naowi sa pangangatal ang ngiti ni pari damaso, ng kanyang mamasdan
si maria klarang nakaupo sa dakong kanan ni krisostomo; ngunit umupo
siya sa isang silla sa tabi ng alkalde, at saka tumanong sa gitna ng
isang makahulugang katahimikan:

 may pinag-uusapan ba kayong ano man, mga ginoo? ipagpatuloy ninyo
ang salitaan!

 nangagtatalumpatian, ang sagot, ng alkalde. binabanggit ni
ginoong ibarra ang lahat ng sa kanya ay tumulong sa adhikang
ikagagaling ng madla, at sinasaysay ang nauukol sa arqitekto, ng ang
kamahalan pa ninyo'y.

 hindi nga ako nakakamuang ng tungkol sa arqitektura, ang
isinalabat ni pari damaso, datapuwa't tinatawanan ko ang mga
arqitekto at gayon din ang mga tangang tumatakbo sa kanila. nariyan,
ako ang gumuhit ng piano ng simbahang iyan, at lubos sa kagalingan
ang pagsakagawa: ganyan ang sabi sa akin ng isang ingles na maglalako
ng mga hiyas, na tumuloy isang araw sa kumbento. sukat ng magkaroon
ng dalawang daling noo upang makagawa ng piano!

 gayon man, ang muling isinagot ng alkalde, ng mamasid niyang hindi
umiimik si ibarra, pagka nauukol na sa mga tanging bahay, gaya na
nga baga ng isang eskuela, sa halimbawa, nagkakailangan tayo ng
isang perito isang taong pantas sa paggawa ng ano man.

 ano bang perito ni peritas! ang sinabing malakas na palibak ni
pari damaso. ang nagkakailangan ng mga perito ay isang perrito
tuta o maliit na aso! kinakailangang maging hayop pa kay sa mga
indio, na gumagawang mag isa ng kanilang mga bahay, upang hindi
matutong magpagawa ng apat na pader at saka patungan sa ibabaw ng
isang tangkil, na siya ngang isang tunay na eskuela!

tuminging lahat kay ibarra, datapuwa't ito ay baga man lalong namutla,
nagpatuloy na parang nakikipagsalitaan kay maria klara.

 ngunit dilidilihin po ninyong.

 tingnan po ninyo, ang ipinagpatuloy na sabi ng frankiskano, na ayaw
papagsalitain ang alkalde, tingnan po ninyo kung paano ang ginawa ng
isang lego namin, na siyang lalong pinakahayop sa lahat naming mga
lego, na yumari ng isang magaling, mabuti at murang hospital. marunong
magpagawang magaling at hindi nagbabayad kung di walong kuarta lamang sa
araw-araw sa bawa't isa sa mga taong nanggagaling pa sa ibang bayan.
nalalaman ng legong iyan kung paano ang nauukol na pakikisama sa mga
indio, na hindi gaya ng maraming mga haling at mga mestikillo, na
nagpapasama sa mga taong iyan sa pagbabayad sa kanila ng tatlong
bahagi o isang salapi.

 ang wika po ba ninyo'y walong kuarta lamang ang ibinabayad? hindi
mangyayari! ibig ng alkaldeng baguhin ang lakad ng salitaan.

 tunay po, at iyan ang dapat uliranin ng mga nagpapanggap na
magagaling na mga kastila. nakikita na nga, na buhat ng mabuksan ang
kanal ng sues ay sumapit dito ang kahalayang asal. ng una, ng
kinakailangan nating lumigoy sa kabo, hindi nakararating dito ang
lubhang maraming; mga may masasamang kaugalian, at hindi naman
nakapaglakbay roon ang mga iba upang mangagasama!

 datapuwa't pari damaso!

 nakikilala na po ninyo kung ano ang indio; bahagya pa lamang
nakakaalam ng kaunti ay nagmamarunong na. ang lahat ng mga uhuging
iyang napapasa europa'y.

 ngunit pakinggan po ninyo! ang isinasalabat ng alkalde, na
nababalisa dahil sa masasakit na mga pasaring na iyon.

 magkakaroon sila ng wakas ayon sa kanikanilang karapatan ang
ipinagpatuloy na pari damaso; nakikita sa kalagitnaan ang kamay ng
dios, kinakailangang maging bulag upang huwag mamasdan. tumatanggap na
sa buhay pang ito ang mga magulang ng gayong mga ahas 
nangamamatay sa bilangguan je! je! at masasabi nating walang sukat
na.

datapuwa't hindi natapos ang sinasabi. sinusundan siya ng mata ni
ibarrang nangingitimngitim ang pula ng mukha sa malaking galit; at
pagkarinig ng pasaring sa kanyang ama'y nagtindig, at sa isang lundag
ay ilinagpak ang kanyang batibot na kamay sa ibabaw ng ulo ng
sakerdote, na natihaya at tulig.

sa lubos na pagkagulat at pagkatakot, sino man ay walang nangahas
mamagitna.

 layo kayo! ang sigaw ng binata ng tinig na kagulatgulat, at inabot
ang matalas na sundang samantalang iniipit ng kanyang paa ang liig ng
fraile, na nahihimasmasan sa kanyang pagkatulig; ang aayaw mamatay ay
huwag lumapit!

pinagdirimlan si ibarra: nangangatal ang kanyang katawan umiinog sa
kinalalagyan ang kanyang mga matang nangagbabala. nagpumilit si fr.
damasong bumangon at tumindig; datapuwa't hinawakan siya sa liig ni
ibarra, saka siya ipinagwas-wasan hanggang sa siya ay mapaluhod at
mabaluktok:

 ginoong ibarra! ginoong ibarra! ang pautal na sinabi ng ilan.

datapuwa't sino man, kahi man ang alferes ay ayaw mangahas lumapit at
kanilang namamasdan ang kislap ng sundang at nababalak nila ang lakas
at kalagayan ng binata. nangatitigagal na lahat.

 kayo ay diyan! hindi kayo nangagsisiimik, ngayon ay ako ang marapat na
mang kumilos. siya ay iniilagan ko, dinala sa akin siya ng dios, ang
dios ang siyang humatol!

nahihirapan ng paghinga ang binata, datapuwa't ang kanyang bisig na
basal ay nagpapatuloy ng pagpigil sa frankiskano, na hindi makawala
kahit nagpupumiglas ng di kawasa.

 tahimik na tumitibok ang aking puso, hindi mabibigo ang aking
kamay!

at tumingin sa paligid niya't nagsalita; makinig muna kayo, mayroon
bagang isa man lamang sa inyo na umibig sa kanyang ama, na nagtamin ng
malalim na galit sa kanyang pinagkakautangan ng buhay, isa man lamang
na ipinanganak sa kahihiyan at sa kaimbihan? nakita mo na?
nariring mo baga ang hindi nila pag-imik na iyan? sakerdote ng isang
dios ng kapayapaan, puspos ang bibig mo ng kabanalan at religion, at
ang puso'y puno ng mga karumhan, hindi mo marahil nalalaman kung ano
ang isang ama! kung ginugunita mo sana ang iyong ama! nakita mo
na? sa gitna ng karamihang iyang pinawawalan mong halaga, wala kahit
isa man lamang na katulad mo! nahatulan ka na!

ang mga taong sa kanya ay nakaliligid, sa pagkaisip nilang doon ay gagawa
ng isang kusang pagpatay, sila ay nangagsikilos.

 lumayo kayo! ang muling isinigaw na nagbabala ang tinig; ano?
nanganganib ba kayong dumham ko ang aking kamay ng maruming dugo?
hindi ba sinabi ko na sa inyong tiwasay na tumitibok ang aking puso?
lumayo kayo sa amin! pakinggan ninyo mga sakerdote, mga hukom, na
ang boong akala ninyo'y hindi kayo kawangis ng ibang mga tao at
nagbibigay kayo sa inyong sarili ng ibang mga katuwiran! ang aking
ama'y isang taong may malinis na kapurihan, ipagtanong ninyo diyan sa
bayang lubos na iginagalang ang pagaalaala sa kanya. ang aking ama'y
isang mabait na mayaman: inihandog niya ang kanyang pagpapakahirap sa
akin at sa ikagagaling ng kanyang bayan. laging bukas ang kanyang
bahay, laging handa ang kanyang dulang sa taga-ibang lupain o sa
pinapanaw sa kanyang kinagisnang lupa, na sa udyok ng karalitaa'y
tumatakbo sa kanya! siya ay mabuting kristiano: lagi ng ginagawa niya
ang kagalingan at kailan man ay hindi siya umapi sa mahinang nagigipit
at hindi siya humabag sa na sa malaking karukhaan. binuksan niya sa
taong sumasadalita ang mga pintuan ng kanyang bahay, pinaupo niya at
pinakain sa kanyang dulang at kanyang pinangalanang kaibigan. ano ang
pagtumbas na sa kanya ay ginawa? siya ay pinaratangan, pinag-usig,
pinapanandata ng laban sa kanya ang kamamangmangan at siya ay
pinag-usig hanggang sa libingang pinagpapahingalayan ng mga patay.
at, hindi pa nagkakasiya sa ganitong mga gawa ay pinag-uusig naman
ngayon ang anak na lalaki! ako ay tumakas sa kanya, iniilagan kong
siya ay aking makaharap  narinig ninyo siya kaninang umaga na hindi
pinagpakundanganan ang pulpito, idinaliri ako sa haling na
pananampalataya ng mga taong hangal sa bayan, ngunit hindi ako
umimik. ngayon ay naparito't ako ay hinahamit; nagtiis ako sa hindi
pag-imik na inyong pinanggilalasan, datapuwa't muling linait ang lalong
pinakamamahal ng lahat ng mga anak sa kaibuturan ng kanilang alaala
 kayong mga naririto, mga sakerdote, mga hukom, nakita baga ninyo
ang pagpapakakasipag sa paggawa ng matanda ninyong ama, at ng
masunduan ang inyong ikagagaling, mamatay sa hapis ang amang iyan sa
isang bilangguan, na nagbubuntong hininga sa pagmimithing kayo ay
mayakap; na humahanap ng isang taong sa kanyang umaliw, nag iisa, may
sakit, samantalang kayo ay na sa ibang lupain? narinig ba ninyo
pagkatapos na siniraan ng puri ang kanyang pangalan, nasumpungan baga
ninyong walang laman ang sa kanya ay pinaglibingan ng pumaroon kayo at
ang talaga ninyo'y manalangin sa ibabaw ng baunang iyon? hindi?
hindi kayo umiimïk? kung gayon ay hinahatulan ninyong tunay nga siyang
masama!

iniangat ang bisig; datapawa't maliksing tulad sa kabilisan ng sinag
ng liwanag, pagdaka'y napagitna ang isang dalaga at pinigil ng
kanyang linalik na kamay ang mapaghiganting bisig: ang dalagang iyon ay si
maria klara.

tiningnan siya ni ibarra ng isang titig na wari ay nanganganino ang
kasiraan ng isip. unti unting lumuag ang pagkahawak ng mga naninigas
na mga daliri ng kanyang mga kamay at pinabayaang lumagpak ang
katawan ng frankiskano't ang sundang, tinakpan ang mukha't tumakas na
sinagal ang karamihang tao.






mga salisalitaan.


pagdaka'y lumaganap sa bayan ang balita ng nangyaring iyon. ng
bagobago'y ayaw maniwala sino man, ngunit sa pangangailangang
pahinuhod sa katotohanan, nangag-iinaman ang lahat sa pagsigaw ng
pagtataka.

bawa't isa'y nagbubulaybulay alinsunod sa abot ng kataasan ng
kanikanilang kalinisan ng budhi.

 si pari damaso ay namatay! ang sabihan ng mga iilan; ng itindig
nila siya ay naliligo ang kanyang mukha ng dugo at hindi humihinga.

 magpahingalay nawa siya sa kapayapaan, ngunit walang ginawa sa
kanya kung di papagbayarin lamang ng kanyang utang ang malakas na sabi
ng isang binata wariin ninyong walang sukat maipangalan sa ginawa
niya kaninang umaga sa kumbento.

 ano ba ang ginawa? muli bang sinuntok ang koadjutor?

 ano ba ang ginawa? ating tingnan! sabihin mo sa amin!

 nakita ba ninyo ng umagang ito ang isang mestisong kastila na
lumabas sa dakong sakristia samantalang nagsesermon?

 oo! oo nga, siya ay nakita namin! pinagmasdan siya ni pari damaso.

 ang nangyari'y  pagkatapos ng sermon, siya ay ipinatawag at
tinanong kung anong dahil sa siya ay lumabas. hindi po ako maalam ng
wikang tagalog, padre, ang isinagot. at bakit ka nanglibak, na
sinabi mong wikang griego iyon? ang isinigaw sa kanya ni pari damaso,
at tuloy sinampal siya. gumanti ang binata, nagpanuntok ang dalawa,
hanggang sa sila ay pinag-awatanan.

 kung sa akin mangyari ang gayong bagay! ang ibinulong ng marahan
ng isang estudiante.

hindi ko minamagaling ang ginawa ng frankiskano, ang idinugtong naman
ng isa, sa pagka't hindi dapat ipagpilitan ang religiong parang isang
parusa o isang pahirap; datapuwa't halos ikinatutuwa ko, sa pagka't
nakikilala ko ang binatang iyan; siya ay taga san pedro makati at maigi
siyang magwikang tagalog. ngayon ay ibig niyang siya ay ipalagay na bagong
galing sa rusia, at ipinagmamapuri ang pagpapakunuwaring hindi niya
nalalaman ang wika ng kanyang mga magugulang.

 kung gayon ay linilikha sila ng dios at sila ay nangagsusuntukan!

 gayon man ay dapat tayong tumutol sa kagagawang iyan, ang sabing
malakas ng isang estudiante naman; ang di pag-imik ay parang isang
pag-sangayon, at ang ginawang iyon ay mangyayaring gawin naman sa alin
man sa atin. nanunumbalik tayo sa mga panahon ni neron!

 nagkakamali ka! ang tutol ng isa; si neron ay isang dakilang
artista, at si pari damaso ay isang kasamasamaang magsesermon!

iba naman ang salisalitaan ng mga taong may katandaan na.

samantalang hinihintay nila sa isang maliit na bahay, na na sa labas ng
bayan ang pagdating ng kapitan general, ito ang sinasabi ng
gobernadorkillo:

 hindi nga bagay na magaang sabihin kung sino ang may katuwiran at
kung sino ang wala, datapuwa't kung nakapagmunimuni sana si ginoong
ibarra.

 kung nagkaroon sana si pari damnaso ng kalahati man lamang ng
pagmumunimuni ni ginoong ibarra, ang talagang ibig po ninyong sabihin
marahil? ang isinalabat ni don filipo, ang kasamaa'y nagpalit sila ng
katungkulan: ang bata ang nag asal matanda at ang matanda ang nag-asal
bata.

 at ang sabi po ninyo'y wala sino mang dumalo upang sila ay awatin,
liban na lamang sa anak na babae ni kapitang tiago? ang tanong ni
kapitang martin. sino man sa mga fraile, kahit ang alkalde man
lamang? hm! lalo pa ngang masama! hindi ko nanasaing aking kasapitan
ang kalagayan ng binata. sino man ay walang makapagpapatawad sa gayong sa
kanya ay pagkatakot. lalo pa ngang masama! hm!

 sa akala kaya ninyo? ang tanong ni kapitang basilio, na totoong
malaki ang hangad na makatalastas.

 umaasa ako, ani don felipong nakipagsulyapan kay kapitang
basilio, na hindi siya pababayaan ng bayan. dapat nating alalahanin
ang ginawa ng kanyang mga magugulang at ang kanyang kasalukuyang
ginagawa ngayon. at sakalit hindi umimik ang bayan, dahil sa
pagkatakot, ang kanyang mga kaibiga'y.

 nguni, mga ginoo, ang isinalabat ng gobernadorkillo, ano baga
ang ating magagawa? ano ang magagawa ng bayan? mangyari ang ano mang
mangyari'y ang mga fraile ang siyang lagi ng na sa katuwiran!

 lagi na silang na sa katuwiran, sa pagka't lagi ng binibigyang
kabuluran natin sila; minsan man lamang ay magbigay tayong katuwiran sa
ating sarili, at pagsakagayon ay saka tayo mag-usap!

kinamot ng gobernadorkillo ang kanyang ulo, tumingala sa bubungan at
saka nagsalita na ang tinig ay masaklap:

 ay! ang init ng dugo! tila mandin hindi ninyo nalalaman ang lupaing
kinalagayan natin; hindi ninyo nakikilala ang mga kababayan natin. ang
mga fraile'y mayayaman at nangakakaisa; tayo ay nagkakawasak wasak at
mga dukha. siya nga! tikman ninyong siya ay inyong ipagmalasakit, at
makikita ninyong kayo ay pababayaan ng ating mga kababayang mag-isa sa
mga sagutin!

 siya nga! ang biglang sinabi ni don filipo ng boong
saklap, mangyayari nga ang gayon samantalang ganyan ang pinagiisip,
samantalang totoong nagkakahawig ang takot at ang pagiingat. lalo pang
pinapansin ang isang kapahamakang hindi pa nalalaman kung mangyayari
nga, kay sa kinakailangang pagkapakagaling; pagdaka'y dinaramdam ang
takot, sa hindi ang pananalig; bawa't isa'y walang iniisip kung di ang
ganang kanya, sino man ay hindi nag-iisip ng ganang sa mga iba, kaya
mahihina tayong lahat!

 kung gayon ay isipin na muna ninyo ang sa ganang mga iba, at bago ninyo
isipin ang sa ganang inyo, at makikita ninyo kung paano ang
pagpapabayang sa inyo'y gagawin. hindi ba ninyo nalalaman ang
kasabihang kastila: na nag-pasimula sa sariling katawan ang mahusay na
pagkakaawang gawa?

 ang lalong magaling na inyong masasabi ang sagot na pagalit ng
teniente mayor na nagsisimula ang mahusay na karuwagan sa malabis na
pag-ibig sa sariling katawan, sa nawawakasan sa pagkawala ng kahihiyan!
ngayon din ay ihaharap ko sa alkalde ang pagbibitiw ng aking
katungkulan; bundat na ako ng paglagay sa kahihiyan, na kanino man ay
wala akong nagagawang kagalingan. paalam!

iba naman ang mga panukala ng mga babae.

 ay! ang buntong hininga ng isang babae na ang anyo ay
mabait; kailan man ay ganyan ang mga kabataan! kung nabubuhay ang
kanyang mabait na inay ay anong sasabihin? ay, dios! pagka napag-iisip
ko na maaaring magkaganyan din ang aking anak na lalaki, na mainit din
naman ang ulo ay jesus! halos pinananaghilian ko ang kanyang
nasirang ina,mamamatay ako sa dalamhati!

 ngunit ako ay hindi ang sagot naman ng isang babae, hindi ako
magdadalamhati kung sakalit magkakaganyan din ang aking dalawang anak
na lalaki.

 ano po ang sinasabi ninyo, kapitana maria? ang sabing malakas ng
unang babaeng nagsalita, na pinagduduop ang mga kamay.

 ibig kong matuto ang mga anak na nagsasanggalang ng kapurihan ng
namatay ng mga magugulang nila, kapitana tinay; ano po ang wiwikain
ninyo kung isang araw na kayo ay bao na marinig ninyong pinaguupasalaan
ang inyong asawa, at itungo ng inyong anak sa antonio ang ulo at huwag
umimik?

 ipagkakait ko sa kanya ang aking bendikion! ang sabing malakas ng
pangatlong babae, na ito ay si hermana rufa datapuwa't.

 hindi ko maipagkakait ang aking bendikion kailan man! ang isinalabat
ng mabait na si kapitana tinay; hindi dapat sabihin ng isang ina iyan
datapuwa't hindi ko maalaman ang aking gagawin  hindi ko maalaman
 sa akala ko ay ako ay mamamataysiya ay hindi! dios ko!
datapuwa't hindi ko na marahil iibiging muling makita ko pa siya 
ngunit kung ano-ano ang mga iniisip ninyo, kapitana maria?

 datapuwa't gayon man, ang dugtong ni hermana rufa, hindi dapat
limuting isang malaking kasalanan ang magbuhat ng kamay sa isang taong
sagrado.

 lalo ng sagrado ang pagmamalasakit sa kapurihan ng namatay na
mga magugulang! ang itinutol ni kapitana maria. walang
makapagwawalang galang sa kanilang santong kapurihan, kahi man ang papa,
at lalo ng hindi si pari damaso!

 tunay nga! ang bulong ni kapitana tinay, na nagtataka sa karunungan
ng dalawa; saan ninyo kinukuha ang ganyang pagkagagaling na mga
pangangatuwiran?

 ngunit ang exkomunion at ang pagkapakasama? ang itinututol naman
ng rufa. ano ang kapakanan ng mga dangal at ng kapurihan sa buhay
na ito kung mapapasasama naman tayo sa kabilang buhay? dumaraang madali
ang lahat  datapuwa't ang exkomunion  sumirang puri sa isang
kinakatawan ni jesukristo  iyan ay ang papa lamang ang
nakapapapatawad!

 ipatatawad ng dios na nag-uutos na igalang ang ama at ina; hindi siya
eexkomulgahin ng dios! at ito ang sinasabi ko sa inyo, na kung pumaroon
sa aking bahay ang binatang iyan, siya ay aking patutuluyin at
kakausapin; at iibigin kong siya ay aking maging manugang, kung mayroon
sana akong anak na babae; ang mabait na anak ay magiging mabait namang
asawa at mabait na ama; maniwala kayo, hermana rufa!

 hindi gayon naman ang aking akala, sabihin na ninyo ang ibig ninyong
sabihin; at kahi man tila mandin kayo ang sumasakatuwiran, ang kura rin
ang siyang paniniwalaan ko kailan man. ang unauna'y ililigtas ko muna
ang aking kaluluwa, ano po ang sabi ninyo, kapitana tinay?

 ah, ano ang ibig ninyong aking sabihin! kapuwa kayo sumasakatuwiran;
sumasakatuwiran ang kura, datapuwa't dapat ding magkaroon ng katuwiran
ang dios! ayawan ko, ako ay isang tanga lamang  sasabihin ko sa aking
anak na lalaking huwag ng mag-aral, ang siya kong gagawin! namamatay
daw sa bibitayan ang mga marurunong! maria santisima, ibig pa naman pa
sa europa ng aking anak na lalaki!

 ano po ang inaakala ninyong gawin?

 sasabihin ko sa kanyang manatili na lamang siya sa aking tabi, ano't
iibigin pa niyang maragdagan ang kanyang dunong? bukas makalawa'y
mamamatay rin kami, namamatay ang marunong na gawa rin ng mangmang 
ang kinakailanga'y mamuhay ng payapa.

at nagbubuntong hininga ang mabait na babae at itinitingala sa langit
ang mga mata.

 ako naman, ang sabi ng boong kataimtiman ni kapitana maria, kung
ako ang gaya ninyong mayaman, pababayaan kong maglakbay bayan ang aking
mga anak; sila ay mga bata, at darating ang araw na sila ay
mangagkakagulang kakaunti ng panahon ang aking ikabubuhay 
magkikita na kami sa kabilang buhay  dapat magmithi ng lalong mataas
na kalagayan ang mga anak kay sa kalagayang inabot ng kanilang mga
ama, at wala tayong naituturo sa kanila, kung sila ay na sa ating
sinapupunan, kung di ang pagkamusmus.

 ay, kakatuwa namang totoo ang mga kaisipan pala ninyo! ang biglang
sinabi ni kapitana tinay, na pinagduduop ang mga kamay; tila mandin
hindi ninyo pinaghirapan ang panganganak sa inyong kambal na mga
anak, na lalaki!

 dahilan nga sa sila ay pinaghirapan ko ng panganganak, inalagaan at
pinapagaral, kahi man kami dukha, hindi ko ibig na pagkatapos ng
lubhang maraming kapagalang sa kanila ay aking ginugol, ay walang
kahinatnan sila kung di maging kalahating tao lamang.

 sa aking palagay hindi po ninyo iniibig ang inyong mga anak ng
alinsunod sa ipinag-uutos ng dios! ang may kahigpitang sabi ni hermana
rufa.

 ipatawad po ninyo, umiibig bawa't ina sa kanyang mga anak ng
alinsunod sa kanyang adhika; may mga inang umiibig sa kanyang mga anak
at ng kanilang pakinabangan, ang iba naman ay umiibig sa kanyang mga
anak dahil sa pag-ibig nila sa sarili, at umiibig naman ang iba sa
ikagagaling ng kanila ring mga anak. ako ay nabibilang dito sa mga
huling sinabi ko, ganito ang itinuro sa akin ng aking asawa.

 hindi totoong nababagay sa atas ng religion, kapitana maria, ang
lahat ninyong mga iniisip; kayo ay masok ng pagka hermana sa santisimo
rosario, kay san frankisko, kay santa rita, o kay santa klara! ang sabi
ni hermana rufa, na ang anyo ay parang nagsesermon.

 hermana rufa, pagka karapatdapat na akong maging kapatid hermana
ng mga tao, aking sisikaping ako ay maging kapatid naman ng mga
santo! ang kanyang sagot na ngumingiti.

upang mabigyang wakas ang bahaging itong nauukol sa mga salisalitaan
ng bayan; at ng mapagwari man lamang ng mga bumabasa kung ano kaya
ang iniisip ng mga walang malay na mga tagabukid sa nangyari,
pumaroon tayo sa lilim ng tolda ng plasa, at pakinggan natin, ang mga
salitaan ng ilang nangaroroon, ang isa sa kanila ay kakilala natin, na
di iba kung di ang nananaginip sa mga doktor sa panggagamot.

 ang lalong dinaramdam ko ay hindi na mayayari ang paaralan! ang
sinasabi nito.

 bakit? bakit? ang tanungan ng mga nakikinig malaki ang
pagpipilit na makaalam.

 hindi na magiging doktor ang aking anak, siya ay magiging
magkakariton na lamang! wala! hindi na magkakapaaralan!

 sino ang nagsabing hindi na magkakapaaralan? ang tanong ng isang
hangal at matabang tagabukid, na malalaki ang mga panga at makitid
ang bao ng ulo.

 ako! pinangalanang plibastiero si don krisostomo ng mga paring
mapuputi! hindi na magkakapaaralan!

 nagtatanungan ang lahat sa pagsusulyapan. nababago sa kanila ang
pangalang iyon.

 at masama ba ang pangalang iyan? ang ipinangahas na itinanong ng
hangal na tagabukid.

 iyan ang lalong masamang masasabi ng isang kristiano sa kapuwa niya!

 masama pa ba iyan sa tarantado at sa saragate?

 ah, kung sana ay ganyan na nga lamang! hindi mamakailang tinawag ako
ng ganyan ay hindi man lamang sumakit ang aking sikmura.

datapuwa't marahil naman ay hindi na sasama pa sa indio, na sinasabi
ng alferes!

ang nagsabing magkakaroon ng isang anak na lalaking karretonero'y lalo
pang nagpakita ng kalungkutan; nagkamot naman sa ulo ang isa at
nag-iisip isip:

 kung gayon ay marahil katulad ng betelapora na sinasabi ng
matandang babae ng alferes! ang masama pa sa riya'y ang lumura sa
hostia.

 talastasin mong masama pa sa lumura sa hostia kung viernes santo, ang
isinagot ng boong kataimtiman. naaalaala na ninyo ang salitang
ispikhoso, na sukat ng ikapit sa isang tao, upang siya ay dalhin ng
mga sibil ni villa abrillo sa tapunan o sa bilangguan; unawain ninyong
lalo pa manding masama ang plibustiero. ayon sa sabi ng telegrafista
at ng direktorkillo, kung sabihin daw ng isang kristiano, ng isang
kura o ng isang kastila, sa isang kristianong gaya natin ay
nakakawangis ng santusdeus na may reqimiternam; sa minsang
tawagin kang plibastiero, mangyayari ka ng magkumpisal at magbayad
ng iyong mga utang sa pagka't wala magagawa kung di ang pabitay ka na
lamang. nalalaman mo na kung dapat makaalam ang direktorkillo at ang
telegrafista: nakikipag-usap ang isa sa mga kawad, at marunong naman
ang isa ng kastila at wala ng gamit kung di ang pluma.

pawang nanglulumo ang lahat.

 pilitin na akong papagsuutin ng  sapatos at huwag akong painumin sa
boong aking buhay kung di iyan lamang ihi ng kabayo na kung tawagi'y
kervesa, kapag napatawag ako kailaan man ng pelbistero! ang sumpang
sinabi ng tagabukid, na nakasuntok ang mga kamay. sino? ako,
mayamang gaya ni don krisostomo, marunong ng kastilang gaya niya, at
nakapagdadali-dali ng pagkaing may kukhillo at kukhara? magtatawa ako
kahit sa limang mga kura!

 tatawagin kong palabistero ang unang sibil na aking makitang
nagnanakaw ng inahing manok! at pagdaka'y magkukumpisal ako! ang
bulong na marahan ng isa sa mga tagabukid, na pagdaka'y lumayo sa
pulutong.






ang unang dilim


hindi sahol ang ligalig na naghahari sa bahay ni kapitang tiago sa
kaguluhan ng pag-isip ng mga tao. walang ginagawa si maria klara
kung di tumangis at ayaw pakinggan ang mga salitang pang-aliw ng
kanyang tia at ni andeng na kanyang kapatid sa gatas. ipinagbawal sa
kanya ng kanyang ama ang pakikipag-usap kay ibarra, samantalang hindi
kinakalagan ito ng mga sakerdote ng exkomunion.

si kapitang tiago na totoong maraming ginagawa sa paghahanda ng
kanyang bahay, upang matanggap doon ng karapatdapat ang kapitan general
ay tinawag sa kumbento.

 huwag kang umiyak anak ko! ang sinasabi ni tia isabel, na
pinupunasan ng gamusa ang maniningning na mga salaming panganinuhan;
siya ay kakalagan ng exkomunion, mangagsisisulat sa santo papa 
magbibigay tayo ng malaking limos  hinimatay lamang si pari damaso
 hindi namatay!

 huwag kang umiyak! ang sabi sa kanya ni andeng ng paanas; gagawa
ako ng paraan upang siya ay iyong makausap; anong kadahilana't itinatag
ang konfesionario, kung di ng gumawa ng kasalanan? sukat na ang
sabihin kura sa upang ipatawad na lahat!

sa kawakasa'y nagbalik si kapitang tiago! hinanap ng mga babae sa
mukha niya ang kasagutan sa maraming tanong; datapuwa't nagbabalita ang
mukha ni kapitang tiago ng panglulupaypay ng loob. nagpapawis ang
abang lalaki, hinahaplos ang noo at hindi makapangusap ng isang salita
man lamang.

 ano ang nangyari, santiago? ang tanong ni tia isabel na malaki ang
pagmimithi.

sumagot ito ng isang buntong-hininga, at pinahid ang isang luha.

 alang-alang sa dios, magsalita ka! ano ang nagyayari?

 ang aking ipinanganganib na nga! ang sa kawakasa'y sinabing
pabulalas na halos umiiyak. napahamak ng lahat! iniuutos ni pari
damaso na sirain ang mga salitaan, sa pagka't kung hindi'y
mapapakasama raw ako sa buhay na ito at sa kabilang buhay! gayon din
ang sabi sa akin ng lahat, pati ni pari sibyla! hindi ko dapat
papanhikin siya sa aking bahay, at may utang ako sa kanyang mahigit na
limampong libong piso! sinabi ko ito sa mga pari, dapuwa't hindi nila
ako pinansin: alin ba ang ibig mong mawala, ang sabi nila sa
akin, limampong libong piso o ang iyong buhay at ang iyong kaluluwa?
ay, san antonio! kung nalalaman ko lamang ang gayon! kung nalalaman
ko lamang ang gayon!

humahagulgol si maria klara.

 huwag kang umiyak, anak ko, ang idinugtong at liningon niya
ito; hindi ka gaya ng nanay mong hindi umiiyak kailan man  hindi
umiiyak kung di sa paglilihi  sinasabi sa akin ni pari damasong
dumating na raw ang isang kamag-anak niyang galing sa espana na siyang
itinatalagang mangibig sa iyo 

tinakpan ni maria klara ang kanyang mga tainga.

 nguni, santiago, nasisira na ba ang isip mo? ang sigaw ni tia
isabel; dapat bang magsabi ka sa kanya ang ibang mangingibig?
inaakala mo bang nagbabago ang anak mo ng mga mangingibig na gaya
ng pagbabago ng baro?

 iyan din nga ang iniisip ko isabel; si don krisostomo'y mayaman
kaya lamang nagaasawa ang mga kastila'y sa pag-ibig sa salapi 
datapuwa't ano ang ibig mong aking gawin? pinagbalaan nila akong
lapatan ng isa ring exkomunion  sinasabi nilang lubha raw
nanganganib, hindi lamang ang aking kaluluwa, kung di naman ang aking
katawan ang katawan! naririnig mo? ang katawan!

 ngunit wala kang ginagawa kung di pasama-in ang loob ng iyong
anak! hindi ba kaibigan mo ang arsobispo? bakit hindi ka sumulat sa
kanya?

 ang arsobispo'y fraile rin, walang ginagawa ang arsobispo kung di ang
sinasabi ng mga fraileng kanyang gawin. nguni, maria, huwag kang
umiyak; darating ang kapitan general, nanasain kang makita, at mamumula
ang mga mata mo  ay! ang isip ko pa naman ay magtatamo ako ng isang
hapong maligaya  kung di lamang itong nangyaring malaking kasakunaang
ito ay ako sana ang lalong maligaya sa lahat ng mga tao at mananagbili
sa akin ang lahat  tumiwasay ka, anak ko; higit ang kasaliwang
palad ko kay sa iyo ay hindi ako umiiyak! maaaring magkaroon ka ng
mangingibig na lalong magaling, datapuwa't ako ay mawawalan ng
limampong libong piso! ay, virgen sa antipolo, kung magkaroon man
lamang sana ako ng magandang palad sa gabing ito!

mga patok, gulong ng mga kokhe, takbuhan ng mga kabayo, musikang
tumutugtog ng markha real ay nangagbalitang dumating na ang mahal na
gobernador general ng kapulùhang filipinas. tumakbo si maria klara at
nagtago sa kanyang tinutulugang kabahayan  kahabaghabag na dalaga!
pinaglalaruan ang iyong puso ng mga magagaspang na mga kamay na
hindi nakakikilala ng kanyang mga maseselang na mga kuerdas!

samantalang napupuno ng tao ang bahay at umaalingawngaw sa lahat ng
mga panig ang malalakas na yabag ng mga lumalakad, ng mga tinig na
naguutos, kalampag ng mga sable at ng mga espuela, nahahandusay
namang halos nakaluhod ang lipos pighating dalaga sa harapan ng isang
estempa ng virgen, na ang pagkakalarawa'y yaong anyo ng kahapishapis
na pangungulila, na si delarokhe lamang ang natutong makasipi ng
gayong damdamin, na wari ay napanood nito ng manggaling na si ginoong
santa maria sa pinaglilibingan ng kanyang anak. hindi ang pighati ng
inang iyon ang siyang iniisip ni maria klara, ang iniisip niya ay ang
sariling kapighatian. sa pagkalungayngay ng ulo sa dibdib at sa
pagkatiin ng mga kamay sa sahig na tabla, ang asukenang hinutok ng
malakas na hangin ang kanyang nakakatulad. isang hinaharap na panahong
pinanag-inip at hinimashimas na malaon, mga sapantaha ng budhing
sumilang sa kamusmusan at lumagong kasabay ng kanyang paglaki at siyang
nabibigay kasiglahan sa kaibuturan ng kanyang kataohan, akalaing
katkatin ngayon sa bait at sa puso sa isa lamang salita. makakawangis
ito kung patigilin ng tibok ng puso at bawian ang bait ng kanyang
liwanag!

kung paano ang kabaitan at kabanalan ni maria klara sa kanyang
pagkabinyagan, gayon din ang kanyang pagkamasintahin sa kanyang mga
magugulang. hindi lamang nakapagbibigay takot sa kanya ang exkomunion
ang utos ng kanyang ama at ang pinagbabalaang katiwasayan nito ay pawang
humihinging inisin niya ang kanyang pagsinta at ihayin sa gayong mga
dakilang katungkulan. dinaramdam niya ang boong lakas ng pagsinta kay
ibarra, na hanggang sa sandaling iyon ay hindi man lamang niya hinihinala.
ng minsan ay isang ilog na umaagos ng boong kahinhinan; mababangong
mga bulaklak ang siyang nakalalatag sa kanyang mga pampangin. bahagya
na napaaalon-alon ng bangin ang kanyang agos; kung panonoori'y
masasabing tumitining. datapuwa't di kaginsaginsa'y kumipot ang
dinaraanan ng agos, magagaspang na mga malalaking bato ang siyang
humahadlang sa kanyang paglakad, matatandang mga puno ng kahoy ang
siyang nakahalang na sumasala, ah, ng magkagayon ay umatungal ang ilog,
tumindig, kumulo ang mga alon, nagwagwag ng mandala ng mga bula,
hinampas ang malalaking mga bato at lumundag sa malalim na bangin!

ibig niya sanang manalangin, ngunit sino ang makapananalangin pagka
nagngingitngit sa malaking hirap? nananalangin pagka may pag-asa, at
kung wala'y nakikiusap tayo sa dios, sa pamamag-itan ng mga buntong
hininga. dios ko! ang sigaw ng kanyang puso, bakit inihihiwalay
mo ng ganyan ang isang tao, bakit ikinakait mo sa kanya ang pagsinta
ng mga iba? hindi mo ikinakait sa kanya ang iyong araw, ang iyong
hangin at hindi mo man lamang itinatago sa kanyang mga mata ang iyong
langit, bakit ipagkakait mo sa kanya ang pagsinta, gayong wala mang
langit, wala mang hangin at wala mang araw ay mangyayaring mabuhay,
datapuwa't kung walang pagsinta'y hindi mangyayari kailan man?

dumarating kaya sa trono ng dios ang gayong mga sigaw na hindi
naririnig ng mga tao? naririnig kaya ang mga sigaw na iyon ng ina
ng mga sawing palad?

ay! ang kahabaghabag ng dalagang hindi nakakilala ng isang inay ay
nangangahas ipagkatiwala ang mga dalamhating itong nagbubuhat sa mga
pagsinta sa ibabaw ng lupa doon sa kalinislinisang puso na walang
nakilala kung di ang pag-ibig ng anak sa ina at ang pag-ibig sa ina sa
anak; tumatakbo siya, sa kanyang mga kahapisan, diyan sa larawan ng
babaeng dinidios, sa mithing lalong kagandagandahan sa lahat ng mga
mithi ng mga kinapal, diyan sa lalong kaayaayang likha ng religion ni
kristo, na natitipon sa kanyang sarili ang dalawang lalong
kagandagandahang kalagayan ng babae, virgen at ina, na hindi nalahiran
ng kahit babahagyang dungis, na tinatawang nating maria.

 ina!, ina! ang kanyang hibik.

lumapit si tia isabel, na siyang kumuha sa kanya sa gayong pighati.
dumating ang ilang kanyang kaibigang babae at ibig ng kapitan general
na siya ay makita.

 tia, sabihin po ninyong ako ay may sakit! ang ipinakiusap ng dalagang
nagugulat; patutugtugin nila ako ng piano at pakakantahin!

nagtindig si maria klara, tiningnan ang kanyang tia, pinilipit ang
kanyang magagandang bisig at nagsasalita ng pautal:

 oh, kung mayroon sana akong!

ngunit hindi tinapos ang salita, at nagpasimula ng paghuhusay ng
kanyang sariling katawan.






ang gobernador general


 ibig kong kausapin ang binatang iyan! ang sabi ng gobernador
general sa isang ayudante; pinukaw niyang totoo ang aking nasang siya ay
makilala.

 may nangagsilakad na po upang siya ay hanapin, aking general!
datapuwa't dito ay may isang binatang taga maynila, na mapilit ang
hinging siya ay papasukin dito. sinabi po namin sa kanyang walang
panahon ang kamahalan ninyo, at kayo ay hindi naparito upang dumingig
ng mga pagsasakdal, kung di ng tingnan ang bayan at ang prokesion;
ngunit sumagot, na sa tuwituwi na'y may panahon daw na magagamit ang
kamahalan po ninyo upang gumawa ng nauukol sa katuwiran.

liningon ng gobernador general na nagtataka ang alkalde.

 kung hindi po ako nagkakamali, ang sagot ng alkaldeng yumukod ng
kaunti, iyan ang binatang kaninang umaga'y nakagalit ni pari damaso,
dahil sa sermon.

 diyata't mayroon pang iba pala? sinasadya manding talaga ng
fraileng iyang guluhin ang lalawigan, o baka kaya ang isip niya ay siya
ang nakapangyayari rito? sabihin po ninyo sa binatang siya ay magtuloy!

nagpapasial na pabalikbalik sa magkabikabilang dulo ng salas ang
gobernador general, na nangangatal sa galit.

sa antesala panig ng bahay na na sa bago pumasok sa salas ay may
ilang mga kastila na nahahalo sa mga militar, mga namumuno sa bayan
ng san diego at mga mamamayan; sila ay nagsasalitaan o nagmamatuwirang
nagkakalupon sa iba't ibang pangkat. nangaroroon din naman ang lahat
ng mga fraile, liban na lamang kay pari damaso, at ibig nilang pumasok
upang maghandog ng galang sa gobernador general.

 ipinamamanhik sa mga kamahalan po ninyong mangaghintay ng
sandali anang ayudande; pumasok po kayo, binata!

namumùtla at nangangatal na pumasok ang binatang iyong taga maynila na
madalas mamali sa pananalita na pinaghahalo ang griego at ang tagalog.

pawang napuspos ng panggilalas ang lahat marahil, nga'y totoong
malaki ang galit ng gobernador general upang mangahas na papaghintayin
ang mga fraile. nagsalita si pari sibyla:

 ako ay walang ano mang sasabihin sa kanya! nagsasayang ako rito
ng panahon!

 gayon din ang wika ko, ang dugtong ng isang agustino; tayo na?

 hindi kaya lalong magaling na ating siyasatin kung papaano ang kanyang
iniisip? ang tanong ni pari salvi; sa ganya'y maiilagan natin ang mga
upasala ng mga makaaalam at maipaaalaala natin sa kanya  ang
kanyang mga katungkulan sa religion,

 magtuloy po ang mga kamahalan ninyo, kung inyong ibig! anang
ayudante, na hatid ang binatang hindi nakauunawa ng griego, na ngayon ay
lumalabas na taglay ang isang pagmumukhang kinikinangan ng katuwaan.

naunang pumasok si pari sibyla; sa likura'y sumusunod si pari salvi, si
pari manuel martin at ang iba pang mga fraile. sila ay nangagsiyukod
ng boong kapakumbabaan, liban na lamang kay pari sibyla, na
pinapanatili, sampo sa kanyang pagyukod, ang tanging anyo ng isang
nakatataas kay sa iba; na ano pa at baligtad sa ginawa ni pari salvi, na
halos hinutok ang bayawang.

 sino po sa mga kamahalan ninyo si pari damaso? ang biglang itinanong
ng gobernador general, na hindi man lamang sila pinaupo, hindi sila
kinumusta, at hindi sila pinagsabihan niyang mga salitang pangpapuri na
pinagkaugaliang tanggapin ng gayong mga katataas na uring mga tao.

 hindi po, ginoo, kasama namin si pari damaso! ang sagot ni pari
sibyla ng halos gayon ding masaklap na pananalita.

 nakahiga po sa banig at may sakit ang lingkod ng kamahalan
ninyo! ang idinugtong na boong kapakumbabaan ni pari salvi; pagkatapos
na magtamo ng lugod na makabati po sa inyo at makumusta namin ang
inyong kalagayan, ayon sa nararapat gawin ng lahat ng mababait na mga
lingkod ng hari at ng lahat ng taong may pinag-aralan, naparito po
naman kami sa ngalan ng mapitagang lingkod ninyo, na may kasaliwang
palad na.

 oh! ang isinalabat ng kapitan general, na pinipihit ang silla sa
pamamag-itan ng isang paa nito at saka ngumiting nangangatal, kung
ang lahat ng mga lingkod ng aking kamahalan ay katulad ng kamahalan
ni pari damaso, lalong iibigin ko pang ako na ang maglingkod sa akin
ding kamahalan!

ang mga kagalangalang na mga fraile na pawang nakatayo ang katawan ay
nangagsisitayo naman ang kanilang kaluluwa sa ganitong pagkasasalabat.

 kayo po'y mangagsiupo! ang idinugtong ng kapitan general,
pagkatapos ng sumandaling pagtigil, at pinatamis ng kaunti ang
kanyang pangungusap.

lumalakad na patiad si kapitang tiagong nakafrak; hatid niya't tangan
sa kamay ni maria kiara, na pumasok na halos hindi makahakbang at kiming
kimi. gayon man ay gumamit ng kalugod-lugod at mapitagang pagyukod.

 ang ginoong binibini po bang ito ang anak ninyo? ang tanong na
nagtataka ng kapitan general.

 at inyo po, aking general! ang sagot ni kapitang tiago ng boong
kataimtiman.

 nangasidilat ang alkalde at ang mga ayudante; datapuwa't nanatili sa
hindi pagngigiti ang kapitan general, iniabot ang kamay sa binibini at
sa kanya ay sinabi ng matimyas na pananalita:

 mapapalad ang mga magugulang na may mga anak na babaeng gaya po
ninyo, ginoong binibini! kayo po'y ibinalita sa aking karapatdapat na
kayo'y pagpitaganan at panggilalasan  hinangad ko kayong makita
upang kayo ay pasalamatan dahil sa magandang ginawa po ninyo ngayong
araw na ito. nalalaman kong lahat at hindi ko lilimutin ang marangal
ninyong inasal pagsulat ko sa gobyerno ng hari. samantala ay itulot po
ninyo, ginoong binibini, na pangalan ng dakilang hari na dito ay aking
ipinakikiharap, at umiibig ng kapayapaan at kapanatagan ng kanyang
mga tapat na loob na nasasakop, at sa pangalan ko naman, na pangalan
ng isang amang may mga anak na babaeng kasing gulang po ninyo, na
kayo'y pasalamatan ng boong ligaya, at ipagtagubiling bigyan ng isang
ganting pala!

 ginoo!ang tugon ni maria klarang nangangatal.

nahulaan ng kapitan general kung ano ang talagang ibig niyang sabihin
at sumagot:

 totoo pong magaling, ginoong binibini, na kayo ay magkasiya sa galak
ng inyong sariling budhi at sa pagmamahal ng inyong mga kababayan, na
ang katunaya'y siya ngang lalong magaling na ganting pala, at hindi na
tayo dapat humingi pa ng iba. datapuwa't huwag po ninyong ikait sa
akin ang magandang pagkakataong aking maipakilala na, kung marunong
magparusa ang justikia'y marunong di namang gumanting pala, at siya ay
hindi parating bulag.

sinalita ng kapitan general sa isang paraang makahulugan at lalong
malakas ang lahat ng mga salitang napapagitanan ng lambal na koma.

 naghihintay po ng mga utos ng kamahalan ninyo si ginoong juan
krisostomo ibarra! ang malakas na sabi ng isang ayudante.

nangatal si maria klara.

 ah! ang biglang sinabi ng kapitan general, tulot po ninyo,
ginoong binibini, na sa layo'y sabihin ang aking nais na kayo ay muli
kong makita bago ko iwan ang bayang ito: mayroon pa po akong totoong
mahahalagang bagay na sa inyo'y aking sasabihin. ginoong alkalde,
sasamahan po ninyo ako sa boong aking pagpapasial na ibig kong gawing
lakad, pagkatapos ng pakikipagsalitaan kay ginoong ibarra, na kami
lamang dalawa ang mag-uusap.

 itulot po ng kamahalan ninyo, ani pari salvi ng boong
kapakumbabaan, na sa inyo'y ipaalaalang si ginoong ibarra'y
exkomulgado.

sinalabat siya ng kapitan general at ito ang sinabi:

 lubos kong ikinatutuwang walang iba akong dapat ipamanglaw kung di ang
kalagayan ni pari damaso, na aking hinahangad ng taimtim sa aking
loob na siya ay ganap na gumaling, sa pagka't hindi marahil lubhang
makapagpapasaya ng loob sa kanyang gulang ang isang paglalakbay sa
espana, dahil sa karamdaman ng kanyang katawan. datapuwa't ito ay
maalinsunod sa kanya  at samantala ay ingatan nawa ng dios ang
inyong mga kamahalan!

nangagsialis ang isa't isa.

 at tunay ngang maaalinsunod sa kanya! ang ibinubulong ni pari salvi,
paglabas.

 tingnan natin kung sino ang mauunang maglalakbay agad! ang
idinugtong ng isa pang frankiskano.

 yayao ako ngayon din! ang sabing masama ang loob ni pari sibyla.

 at kami paparoon sa aming lalawigan! ang sinabi ng mga agustino.

hindi matiis ng isa't isa, sa dahil na masamang kagagawan ng isang
frankiskano'y kinausap sila ng kapitan general ng malaking kalamigan.

nasalabong nila sa antesala si ibarra, na sa kanila ay nagpakaing iilan
pa lamang ang oras na nakararaan. hindi sila nagbatian, ngunit
nagkaroon ng mga tinginang lubhang marami ang sinasaysay.

iba naman ang ginawa ng alkalde; ng wala na roon ang mga fralle'y
binati siya at magiliw na iniabot sa kanya ang kamay, datapuwa't hindi
sila nakapagsalitaan ng ano man, dahil sa pagdating ng ayudante.

nasalubong niya sa pintuan si maria klara: maraming bagay rin ang mga
sinabi ng titigang ginawa ng dalawa, ngunit ibang iba sa mga
sinalita ng mga mata ng mga fraile.

humakbang ng ilang patungo sa kanya ang kapitan general.

 lubos na lubos ang aking galak sa aking mahigpit na pakikikamay sa
inyo, ginoong ibarra. itulot po ninyo sa aking kayo ay tanggapin ko ng
boong pagpapalagay ng loob.

tunay nga namang pinanonood at pinagmamasid ang binata ng kapitan
general na napagkikilala ang kanyang katuwaan.

 ginoo  ang ganyang pagkalakilaking kagandahan ng loob.

 nakasusugat sa akin ang inyong pagtataka, inyong ipinakikilala sa
aking hindi ninyo inaasahang kayo ay pagpapakitaan ko ng magandang loob
sa pagtanggap ko sa inyo: ito ay pagkukulang tiwala sa aking pagmamahal
sa katuwiran.

 hindi po pagbibigay ng katuwiran, ginoo, kung di pagpapautang ng
loob ang isang pagtanggap katoto sa isang gaya kong walang ano man
kahulugang sumasailalim ng kapangyarihan ng mahal na hari.

 mabuti, mabuti! anang gobernador general na naupo at tuloy itinuro
sa kanya ang isang upuan; bayaan ninyong ako ay magtamo ng sandaling
pagbubukas ng puso; totoong malaki ang aking pagkalugod sa inyong
kaasalan; kaya nga't kayo ay inihingi ko na sa gobyerno ng hari ng
isang ganting palang dangal kondekorakion, dahil sa kaisipan ninyong
pagkakaawang gawang pagtatayo ng isang paaralan  kung nagsalita
lamang kayo sa akin, pinanood ko sana ng boong tuwa ang pagdidiwang na
ginawa at marahil ay nailigtas ko kayo sa isang sama ng loob.

 sa ganang aki'y ipinalalagay kong napakaliit ang aking adhika, ang
isinagot ng binata, na hindi ko inakalang may kaukulang karapatan
upang abalahin ko ang inyong kaisipan na lubhang maraming
pinangangasiwaan; bukod sa ang katungkulan ko ay sa unang puno ng
aking lalawigan magsalita muna.

 iginalaw ng kapitan general ang kanyang ulo, na nagpapakilala ng
kanyang ligaya, at nalalao'y lalong gumagamit ng anyong pagpapalagay
ng loob, at nagpatuloy ng pananalita:

 tungkol sa samaan ng loob na nangyari sa inyo at kay pari damaso,
huwag po kayong matatakot at huwag din namang mag-iingat ng pagtatanim
hindi sasalangin ang isa man lamang buhok ninyo sa ulo samantalang ako
ang namamahala sa kapuluan, at tungkol naman sa exkomunion, kakausapin
ko na ang arsobispo, sa pagka't kinakailangang makibagay tayo sa lakad
ng panahon: dito ay hindi tayo makapagtatawa sa mga bagay na ito sa
hayagang gaya sa espana o sa paham na europa. gayon man ay dapat kayong
magpakaingat sa hinaharap na panahon; nakipagtunggali kayo ng
paharapan sa mga kapisanang dahil sa kanilang kahulugan at kayamana'y
kinakailangang siya ay igalang. ngunit kayo ay aking tatangkilikin, sa
pagka't kinalulugdan ko ang mga mababait na anak, kinalulugdan ko ang
magbigay unlak sa kapurihan ng mga namatay ng magulang; ako man
naman ay umibig din sa aking mga magugulang, at tulungan ako ng dios!
hindi ko maalaman ang aking gagawin sa kalagayan po ninyo!.

at biglang biglang binago ang salitaan, at tumanong:

 ibinalita sa aking galing daw po kayo sa europa, natira ba kayo sa
madrid?

 opo, natira akong ilang buwan doon.

 hindi ba ninyo naririnig sa mga salitaan doon ang aking familia?

 bagong kaaalis pa po ninyo ng ako ay magtamo ng kapurihang ipakilala
sa inyong familia.

 at kung gayon ay bakit naparito kayo ng walang dala na ano mang sulat
na pangtagubilin sa akin at ng kayo ay aking tangkilikin?

 ginoo, ang sagot ni ibarrang kasabay ang pagyukod, sa pagka't hindi
tuloy tuloy na galing ako sa espana, at sa pagka't palibhasa ay sinabi sa
akin kung ano po ang kaugalian ninyo, inaaala kong hindi lamang walang
kabuluhan ang isang sulat na pangtagubilin sa inyong ako ay inyong
tangkilikin, kung di naman isang kapaslangan po sa inyo: talagang
natatagubilin sa inyo kaming mga filipinong lahat.

nasnaw ang isang ngiti sa mga labi ng matandang militar, na madalang
na muling sumagot, na anaki'y sinusukat at tinitimbang ang kanyang mga
salita:

 ikinaliligaya kong umisip kayo ng papaganyan, at  ganyan nga
sana! gayon man, binata, dapat po ninyong maalaman kung ano ang mga
mabibigat na bagay na pinapas-an namin sa fiilpinas, dito ay kaming mga
matatandang mga militar, kinakaliangang gawin namin at lumagay kami sa
lahat; hari, ministro ng estado, ng guerra, ng gobernakion, ng
fomento, ng grakia at justikia at iba pa, at ang lalo pang masama'y
kinakailangan naming ipagtanong ang bawa't bagay sa malayong inang
bayan, na sinasang-ayunan o minamasama, ng papikit kung minsan, ayon sa
kasalukuyang panahon, ang aming mga panukalang kahingian. at bago
sasabihin namin mga kastilang; ang yumayakap ng malaki ay hindi
nakapipisil na mabuti! bukod sa rito ay ang karaniwan, napaparito kaming
bahagya na napagkikilala ang lupaing ito, at iniiwan namin pagpapasimula
naming makilala. sa inyo'y makapagsasalita ako ng walang ligoyligoy,
sa pagka't walang kabuluhang magpakunuwari ako ng ibang bagay. kaya
nga kung sa espana, na bawa't bagay may ukol na kanyang ministro, na
ipinanganak at lumaki rin sa lupaing iyon; na may mga pamahayagan at
napagkikilala ang munakala ng mga mamamayan, na iminumulat at
ipinauunawa sa gobyerno ang kanyang mga kamalian ng kanya ring mga
kamay, gayon man ay hindi wasto at maraming totoo ang mga kakulangan,
isang himala na dito ay hindi magkagulo-gulong lahat, sa kakulangan ng
mga kagalingang sinabi ko na, bukod sa rito ay may isang
makapangyarihang kaaway na humahadlang sa lihim sa ikagagaling nitong
kapuluan at lumulubid sa kadiliman ng ikahihinto nito sa pagsulong sa
ginhawa at dangal. hindi nagkukulang ng magagandang panukala ang mga
namamamahala, ngunit napipilitan kaming gumamit ng mga mata at mga
bisig ng iba na ang karaniwan ay hindi namin kilala, na marahil hindi ang
paglilingkod sa kanyang sariling bayan ang ginagawa, kung di ang
paglilingkod lamang sa sariling igiginhawa. ito ay hindi kasalanan
namin, kung di sa kalakaran ng panahon; hindi kakaunti ang naitutulong
sa amin ng mga fraile, datapuwa't hindi na makasasapat sila  ibig
kong ipagmalasakit kayo, at ibig ko sanang huwag makapagpahamak sa inyo
ng ano man ang mga kakulangan ng kasalukuyang sinusunod naming
pamamahala  hindi ko mangyaring maampon ang lahat, at hindi naman
makapagsakdal na lahat sa akin. may magagawa po ba ako sa inyong
mapakikinabangan ninyo kahit kakaunti? mayroon po ba kayong ano mang
ibig hingi sa akin?

nagnilay-nilay si ibarra.

 ginoo, ang isinagot, ang lalong malaking nais ko ay ang ililigaya
nitong aking bayan, ligayang ibig ko sanang maging kautangan niya sa
inang bayan, at sa pagpupumilit ng aking mga kababayan, at mabigkisan
ang inang bayan at ang aking mga kababayan ng walang hanggang tali ng
nagkakaisang mga adhika at ng nagkakaisang mga pag-aari. ang gobyerno
lamang ang makapagbibigay ng aking kahingian, pagkatapos ng mahabang
panahong laging pagsusumakit at ng tapat na mga pagbabago ng mga
kautusan.

tinitigang sandali ng kapitan general, titig na tinumbasan ni ibarra
ng gayon din katagal na titig.

 kayo po ang unang lalaking nakausap ko sa lupaing ito! ang biglang
sinabi at iniabot sa kanya ang kamay.

 wala po kayong nakikita kung di ang mga taong dito sa kiudad ay
humihilahod, hindi po ninyo nadadalaw ang pinararatangang mga dampa sa
aming mga bayan; kung mamasid po sana ninyo sila ay makakakita kayo ng
tunay na may magandang puso at mga dalisay na kaasalan.

nagtindig ang kapitan ganeral at nagpasyal ng pakabikabila sa salas.

 ginoong ibarra, ang pagdaka'y sinabi, na biglang tumigil, ang
binata ay tumindig; marahil yayao ako sa loob ng isang buwan; hindi
nauukol sa inyong bayan ang patakbo ng inyong isip at ang inyong
pinag-aralan. ipagbili po ninyo ang lahat ninyong mga ariarian,
paghusayin ninyo ang inyong kaban ng damit at sumama kayo sa akin sa
europa; ang singaw ng lupa roon ay makagagaling sa inyo.

 hindi ko kalilimutan hanggang nabubuhay ang magandang loob na pakita
sa akin ng inyo pong kamahalan! ang isinagot ni ibarrang nababagbag ng
kaunti ang kalooban; datapuwa't dapat akong tumira sa lupaing
kinabuhayan ng aking mga magugulang

 kinamatayan nila, ang lalong karapatdapat ninyong sabihin! maniwala
po kayo sa akin, marahil higit ang aking pagkakilala sa inyong lupain
kay sa inyo  ah! maalaala ko pala, ang kanyang biglang sinabi na
nagbago ng anyo ng pananalita, kayo ay mag-aasawa sa isang dalagang
karapatdapat sambahin, ay binibinbin sa kayo dito! humayo kayo! humayo
kayo sa kanyang tabi at ng lalo kayong magkaroon ng kalayaan ay
paparituhin ninyo sa akin ang kanyang ama, ang idinagdag na
nakangiti. gayon man ay huwag ninyong lilimuting ibig kong samahan ninyo
ako sa pagpapasyal.

yumukod si ibarra at yumao.

tinawag ng kapitan general ang kanyang ayudante.

 nagagalak ako anya, na tinatapiktapik ang balikat ng
ayudante; ngayon ko lamang nakita kung paano ang paraan upang maging
isang magaling na kastila, na hindi kinakailangang talikdan ang pagka
magaling na filipino, at sintahin ang kanyang sariling bayan; sa
kawakasa'y naipakilala ko ngayon sa mga fraile na hindi larûan nila
ang lahat sa atin; binigyang butas ako ng binatang ito sa paggawa ng
gayon, at hindi malalao't mabibigyan ko ng tapat na tumbas ang fraile!
sayang at ang binatang iyan ay balang araw ay  datapuwa't paparituhin
mo ang alkalde sa akin!

humarap karakaraka sa kanya ang alkalde.

 ginoong alkalde, ang sinabi sa kanya pagpasok niya, ng mailagang
mangyari uli ang napanood ng kamahalan po ninyong mga kagagawan,
mga kagagawang dinaramdam ko, palibhasa ay nakasisirang puri sa
gobyerno at sa lahat ng mga kastila, nangangahas akong ipagbilin sa
inyo ng totoong mahigpit si ginoong ibarra, upang hindi lamang
ipagkaloob ninyo sa kanya ang mga kinakailangan at ng maganap niya
ang kanyang mga panukalang nauukol sa ikapagkakapuri ng inang-bayan,
kung di naman ipangilag ninyo sa hinaharap na panahong siya ay
bagabagin ng taong sino man at sa dahilang paano mang paraan.

napag unawa ng alkalde ang sa kanya ay pagsisi, kaya nga't siya ay
yumukod upang mailihim ang kagulumihanan ng kanyang loob.

ipasabi po ninyo ang gayon din sa alferes na siyang nag-uutos dito sa
sekkion, at inyo pong siyasatin kung tunay ngang may mga tanging
kagagawang sarili ang ginoong iyan, na hindi sinasabi ng mga
reglamento: hindi lamang iisang karaingan ang aking naringig tungkol
sa ganitong bagay.

humarap si kapitang tiagong matigas ang damit na magaling ang
pagkakaprinsa.

 don santiago, ang sa kanya ay sinabi ng kapitan general sa salitang
mairog, hindi pa nalalaong aking sinaysay ang aking pakikianib sa inyo
ng galak, dahil sa pagkakapalad ninyong magkaroon ng isang anak na
babaeng gaya na nga baga ng binibining de los santos, ngayon ay
nakikisama naman ako sa galak ninyo, dahil sa inyong mamanugangin: ang
katotohanan nga'y ang lalong mabait sa mga anak na babae ay
karapatdapat sa lalong magaling na mamamayang lalaki sa filipinas.
hindi po ba mangyaring aking maalaman sa inyo kung kailang kaya
ipagsasaya ang kanilang pagkakasal?

 !ginoo! ang pautal na sabi ni kapitang tiago, at pinahid ang
pawis na umaagos sa kanyang noo.

 aba! ayon sa masid ko ay wala pang matibayang taning! sakalit kulang
ng mga padrino'y aking ikagagalak ng malaki na ako ay maging isa sa
kanila. ito ay ng mapawi ang aking masamang pakilasa sa maraming
kasalang linabasan ko rito ng padrino hangga ngayon! ang idinugtong,
na ang alkalde ang pinagsasabihan.

 siya nga po! ang isinagot ni kapitang tiago, kasabay ang isang
ngiting nakaaakit sa pagkahabag sa kanya.

pinaroonan si maria klara ni ibarrang halos tumatakbo sa paglakad:
maraming lubhang sasabihin at isasaysay niya sa kaniyang kasintahan.
nakaringig siya ng masasayang vokes sa isa sa mga tahanan ng bahay,
kaya't siya ay marahang tumawag sa pintuan.

 sinong tumatawag? ani maria klara.

 ako!

tumahimik ang mga vokes at ang pintua'y.hindi nabuksan.

 ako ang tumatawag, makapapasok ba ako? ang tanong ng binata, na
ang puso'y tumitibok ng lubhang malakas.

nanatili ang katahimikan. ng makaraan ang sandali'y mararahang mga
hakbang ang nangagsilapit sa pinto, at ibinulong sa butas ng susian
ng masayang vokes ni sinang.

 krisostomo, pasasa teatro kami ngayong gabi; isulat mo ang ibig mong
sabihin kay maria klara.

at nangagsilayo ang mga hakbang na matulin ding gaya ng pagkalapit.

 ano ang kahulugan kaya nito? ang ibinulong ni ibarrang
naglilining-lining at untiunting lumalayo sa pintuan.






ang prokesion.


paggabi, at ng nasisindi ng lahat ang mga farol sa mga bintana,
ginawa ang ikaapat na paglabas ng prokesion, na sinasabayan ng
repique ng mga kampana at ng talastas ng dating mga putukan.

ang kapitan general na nagpapasyal ng lakad, na kaakbay ang kanyang
dalawang ayudante, si kapitang tiago, ang alkalde, ang alferes at si
ibarra, na pinangungunahan ng mga guardia sibil at ng mga
punong-bayan, na siyang nangagwawahi ng daan at nagpapatabi sa tao,
inanyayahan silang doon manood ng pagdaan ng prokesion sa bahay ng
gobernadorkillo, na nagpatayo sa harapan ng isang tablado, upang doon
saysayin ang isang loa pagpupuri sa pag bibigay dangal sa santong
patron.

tinalikdan marahil ng boong galak ni ibarra ang pakikinig ng tulang
iyon, palibhasa ay lalong minamagaling pa niyang doon na manood ng
prokesion sa bahay ni kapitang tiago, na kinatitirahan ni maria at ng
kaniyang mga kaibigang babae, ngunit sa pagka't ibig ng kapitan
general na mapakinggan ang loa, napilitan siyang mag-aliw na lamang sa
pag-asang si maria klara ay kanyang makikita sa teatro.

ang pasimula ng prokesio'y mga kiriales na pilak, na taglay ng
tatlong mga sakristang nangakaguantes, sumusunod ang mga bata sa
paaralang kasama ang kanilang maestro; pagkatapos ay ang mga batang may
dalang mga farol na papel, na iba't iba ang mga kulay at anyo,
nakalagay sa dulo ng isang tiking humigit kumulang ang haba sa
napapamutihan ng alinsunod sa naisipan ng mga bata, sa pagka't ang
nagkakagugol ng pag-ilaw na ito ay ang mga musmos sa nayon at ang
nayon, at ang pinabahalaan. maligayang ginaganap nila ang tungkuling
itong iniatang sa kanila ng matanda sa nayon; bawa't isa'y
nagmumunakala at gumagawa ng kanyang farol, pinapamutihan ng
magalingin nilang mga sabit at ng maliliit na mga bandila, alinsunod
naman sa kalagayan ng kanilang bulsa, at saka iniilawan ng isang upos
ng kandila, sakalit makapanghingi sila sa isang kaibigan o kamag-anak
na sakristan, o kung dili kaya ay bumibili sila ng isang maliit na
kandilang mapula, na ginagamit ng mga insik sa kanilang mga altar.

sa kalagitnaa'y nagpaparoon ay parito ang mga alguakil at mga teniente
ng justikia, upang pangasiwaang huwag magkawatak-watak ang mga hanay
at huwag magkabunton-bunton ang mga tao, at sa ganitong kadahilana'y
ginagawa nilang tagapamag-itan ang kanilang varas, sa pagkat sa mga
panghahampas nila nito, na ipinamamahagi nila ng ukol at katatagang
lakas nasusunduan nila ang pagkaunlak at karikitan ng mga prokekion,
sa ikababanal ng mga kaluluwa at ininingning ng mga pagdiriwang ng
religion!

samantalang ipinamamahagi ng walang bayad ng mga alguakil ang
ganitong pangbanal na mga palo ng yantok, ang iba naman ay namimigay rin
ng walang bayad ng malalakit maliliit na mga kandila, at ng sa
gayon ay kanilang maaliw ang mga pinalo.

ginoong alkalde, ani ibarra, ng sabing mahina, ginagawa po ba ang
mga pamamalong iyan upang mabigyang kaparusahan ang mga makasalanan, o
dahilan lamang na kanilang naibigan?

 sumasakatuwiran po kayo, ginoong ibarra! ang sagot ng kapitan
general na naringig ang gayong katanungan: nakapagtataka ang ganitong
napapanood na  katampalasanan sa bawa't maparitong taga ibang lupain.
nararapat ngang ipagbawal.

hindi maalaman kung ano ang dahil at kung bakit ang nangungunang
santo'y si san juan bautista. sa nakikitang kalagayan niya ay masasabing
hindi totoong kinalulugdan ng mga tao ang mga kagagawan ng pinsan
ng ating panginoong jesukristo; tunay nga't siya ay may mga paa't
binting dalaga, at may pagmumukhang ermitano, datapuwa't ang
kinalalagyan niya ay isang lumang andas na kahoy, at siya ay dinidimlan
ng ilang mga batang may mga dalang farol na papel na walang ilaw, na
nangagpapaluan nang lihim ng kanikanilang farol ang isa't isa.

 kulang palad! ang ibinubulong ng pilosopo tasio, na pinanonood ang
prosekion mula sa daan; hindi makapagbibigay kagalingan sa iyo ang
ikaw ang naunang nagsaysay ng magandang balita, at ang kahit yumukod
sa iyo si jesus! hindi nakapagbibigay kagalingan sa iyo ang inyong
malaking pananampalataya't ang iyong pagpapakahirap, at ang iyo man
lamang pagkamatay dahil sa pagwalanggalang mo ng katotohanan at ng
iyong pinananaligan; linilimot ang lahat ng ito ng mga tao, pagka
walang taglay kung di ang sariling mga karapatan! lalong magaling pa
ang magsermon sa mga simbahan kay sa maging kawiliwiling tinig na
sumisigaw sa mga ilang, nagpapakilala sa iyo ang mga bagay na ito kung
ano ang filipinas. kung pano sana ang iyong kinain at hindi mga balang,
kung ang dinamit mo sana ay sutla at hindi balat ng mga hayop, kung
nakipanig ka sa isang kapisanan ng mga fraile.

ngunit inihinto ng matandang lalaki ang kanyang mga pagsisi, sa
pagka't dumarating si san frankisko.

 hindi ba sinabi ko na nga? ang itinuloy na ngumingiti ng
patuya; ito ay na sa isang karro at santo dios! gaano karaming mga
ilaw at gaano karaming mga farol na kristal! kailan man ay hindi ka
naligid ng ganyang karaming mga pangliwanag, giovanni bernardone! at
pagkagalinggaling na musikal ibang mga tinig ang ipinaringig ng mga
anak mo ng mamatay na ikaw! datapuwa, kagalanggalang at mapakumbabang
nagtayo ng isang kapisanan, kung mabuhay kang mag-uli ngayon, wala
kang ibang makikita kung di nga haling na eliasis de kortona, at
sakalit makilala ka ng iyong mga anak, ibibilanggo ikaw at marahil ay
mawangis ka sa kinaratnan ni kesario de speyer!

sumusunod sa musika ang isang estandarte na kinalalarawanan ng santo
ring iyon, datapuwa't may pitong pakpak. dala ang estandarteng iyon ng
mga hermano terkero, na nakahabitong gingon at nagdarasal ng
malakas at sa anyong kaawa-awang tinig. ayawan kung ano ang dahil ng
pagkakagayon, sumusunod doon si santa maria magdalena, na
pagkagandagandang larawang may saganang buhok, may panyong pinyang
bordado sa mga daliring puno ng mga singsing, at nararamtan ng damit
na sutlang may pamuting mga malalapad na ginto. naliligid siya ng
mga ilaw at ng inkienso; nanganganino sa kanyang mga luhang virdrio
ang mga kulay ng mga ilaw bengala, na nagbibigay sa prokesion ng
anyong kahimahimala, kaya nga't kung minsan ay lumuluha ang santang
makasalanan ng berde, kung minsan ay pula, minsan ay asul at iba pa. hindi
nagpapasimula ang mga bahay ng pagpapaningas na mga ilaw na ito kung
di kung nagdaraan si san frankisko; hindi tinatamo ni san juan bautista
ang ganitong mga karangalan, kaya't dalidaling nagdaraan, na kanyang
pagkahiya na siya lamang ang bukod na ang pananamit ay balat ng mga
hayop sa gitna ng gayong karaming mga taong lipos ng ginto at mga
mahalagang bato.

 nariyan na ang ating santa! anang anak na babae ng gobernadorkillo
sa kanyang mga panauhin; ipinahiram ko sa kanya ang aking mga
singsing, ngunit ng ako ay magtamo ng langit.

nangagsisitigil ang mga nangagsisi ilaw sa paliqid ng tablado
upang mapakinggan ang loa pagpupuri, gayon din ang ginagawa ng mga
santo; ibig na man nila o ng sa kanila ay nangagdadalang makinig ng
mga tula. sa pagka pagod ng kahihintay ng mga nangagdadala kay san
juan, sila ay nangagsiupo ng patingkayad, at pinagkaisahan nilang
ilagay muna sa lupa ang santo.

 baka maggalit ang aguakil ang tutol ng isa.

 hes! diyata't sa sakristia'y inilalagay lamang siya sa isang sulok
na may mga bahay ng gagamba!

at ng mapalagay na sa lupa si san juan, siya ay nagmukhang tila isa sa
mga taong-bayan.

nagpapasimula ang hanay ng mga babae buhat kay magdalena, ang kaibhan
lamang ay hindi nagsisimula muna sa hanay ng mga batang babae, na gaya
ng mga lalaki, kung di ang mga matatandang babae ang nangunguna at
sumusunod ang mga dalaga na siyang nangasahuli ng prokesion hanggang
sa karro ng virgen na sinusundan ng kura na napapandungan ng palio.
pakana ang kaugaliang ito ni pari damaso, na siyang may sabi: hindi ang
mga matatandang babae ang kinalulugdan ng virgen kung di ang mga
dalaga, bagay na isinasama ng mukha ng maraming babaeng mapag-anyong
banal, ngunit sumasang-ayon sila at ng mapagbigyang loob ang virgen.

sumusunod kay magdalena si san diego, baga man sila hindi niya
ikinatutuwa ang gayong kalagayan, sa pagka't nananatili sa kanyang mukha
ang kahapisan, na gaya rin kaninang umaga ng sumusunod siya sa likuran
ni san frankisko. anim na mga hermana terkera ang humihila sa kanyang
karro, dahil sa kung anong pangako o pagkakaramdam; ang katotohana'y
sila ang humihila, at taglay nila ang boong pagsusumipag. huminto si san
diego sa harap ng tablado at naghihintay na siya ay handugan ng bati.

datapuwa't kinakailangang hintayin ang karro ng virgeng
pinangungunahan ng mga taong suot fantasma o multo, na nakagugulat
sa mga bata; kaya nga't naririnig ang iyakan at sigawan ng mga
sanggol na mga haling ang kaisipan. gayon man, sa gitna ng madilim na
pulutong na iyon ng mga habito, mga kapukhon, mga kordon lubid at
mga lambong, na kaalakbay yaong dasal na pahumal at hindi nagbabago ang
tinig, na papanood na wangis sa mga mapuputing mga jasmin, tulad sa
mga sariwang sampaga nahahalo sa mga lumang mga basahan, ang labing
dalawang batang babaeng nagagayasan ng puti, nakokoronahan ng mga
bulaklak, kulot ang buhok, nagniningning ang mga matang kahuad ng
kanilang mga kollar; walang pinag-ibhan sa mga angel ng kaliwanagang
napipilit ng mga multo. sila ay pawang nakakapit sa dalawang mga
sintas na asul na nakatali sa karro ng virgen, na nagpapaalaala sa mga
kalapating humihila sa primavera larawan ng pasimula ng tag-araw.

pawang handa na sa pakikinig ang lahat ng mga larawan, na
nagkakadaidaiti sila sa pag-ulinig ng mga tula; nakatitig ang lahat sa
nakasiwang na kortina tabing ng pintuan; sa kawakasa'y isang aaah!
ng panggigilalas ang nagpumiglas sa mga labi ng lahat.

at karapatdapat ngang panggilalasan: siya ay isang malakilaki ng
batang lalaking may mga pakpak, botas na pangpangabayo, banda,
kinturon at sombrerong may mga plumaje.

ang senor alkalde mayor! ang sigaw ng isa; datapuwa't nagsimula ang
himala ng mga kinapal ng pagsasaysay ng isang tulang kawangis din
niya, at hindi niya isinama ng loob ang sa kanya ay pagtutulad sa
alkalde.

bakin pa sasaysayin dito ang mga sinabi sa wikang latin, tagalog at
wikang kastila, na pawang tinula, ng kaawaawang binigyang pahirap ng
gobernadorkillo? linasap na ng mga bumabasa sa amin ang sermon ni pari
damaso kaninang umaga, at ayaw nga kaming sila ay lubhang palayawin ng
napakarami namang mga kagilagilalas na mga bagay, bukod sa baka pa
sumama ang loob sa amin ng frankiskano kung siya ay ihanap namin ng
isang makakapangagaw, at ito ang aayaw kami, palibhasa ay kami taong
payapa, sa kagalingan ng aming kapalaran.

ipinagpatuloy pagkatapos ang prokesion: ipinagpatuloy ni san juan ang
malabis ng saklap na kanyang paglalakad.

ng magdaan ang virgen sa tapat ng bahay ni kapitang tiago'y isang
awit-kalangitan ang sa kanya ay bumati ng mga sinalita ng arkangel.
yao'y isang tinig na kaayaaya, matining, mataginting, nagmamakaawa,
itinatangis wari ang ave maria ni gounod, na sinasaliwan ng pianong
siya rin ang tumutugtog at kaakbay niyang dumadalangin. nagpakapipi ang
musika ng prokesion, huminto ang pagdarasal at tumigil pati ni pari
sal nangangatal ang vokes at bumubunglos ng mga luha: higit sa
isang pagbati, ang sinasaysay niya ay isang mataos na dalangin, isang
karaingan.

narinig ni ibarra ang tinig mula sa kinalalagyang durungawan, at nanaog
sa ibabaw ng kanyang puso ang pangingilabot at kalungkutan.
napagkilala niya ang sa kaluluwang iyong dinaramdam, na isinasaysay sa
isang pag-awit, at nanganib siyang magtanong sa sarili ng kadahilanan
ng gayong pagpipighati.

mapanglaw at nag-iisip-isip ng siya ay masumpong ng kapitan general.

 sasamahan ninyo ako sa pagkain sa mesa; pagsasalitaanan natin doon ang
nauukol sa mga batang nangawala, ang sa kanya ay sinabi.

 ako kaya baga ang pinagkakadahilanan? ang ibinulong ng binata, na
baga man tinitingnan niya ay hindi niya nakikita ang kapitan general, na
kanyang sinundan ng wala sa kanyang loob.






si dona konsolakion.


bakit nakasara ang mga bintana ng bahay ng alferes? saan naroroon,
samantalang nagdaraan ang prokesion, ang mukhang lalakit nakabarong
frankia na medusa o musa ng guardia sibil? napagkilala kaya ni dona
konsolakiong lubhang nakasususot ang kanyang noong nababalatayan ng
mga malalaking ugat, na wari ay siyang pinagdaraanan, hindi ng dugo,
kung di ng suka at apdo; ang malaking tabako, karapatdapat na pamuti
ng kaniyang moradong mga labi, at ang kanyang maingiting titig, na sa
kanyang pagsang-ayon sa isang magandang udyok ay hindi niya inibig na
gambalain sa kanyang kalagimlagim na pagsungaw, ang mga katuwaan ng
karamihang tao.

ay! sa ganang kanya ay nagnawnaw lamang, ng panahon na naghahari ang
kaligayahan, ang mga magagandang udiyok ng budhi.

mapanglaw ang bahay, sa pagka't nagkakatuwa ang bayan, na gaya na nga
ng sinasabi ni sinang; walang mga farol at mga bandera. kung di
lamang sa kentinela bantay na sundalo na nagpapasial sa pintuan,
mawiwikang walang tao sa bahay.

isang malamlam na ilaw ang siyang lumiliwanag sa walang kahusayang
salas, at siyang nagpapanganinag sa mga maruruming kapis na kinapitan
ng mga bahay-gagamba at dinikitan ng alabok. ang ginoong babae, ayon
sa kanyang pinagkaratihang huwag gumawa at kakilakilabot; walang pamuti
ang kanyang buhok liban na lamang sa isang panyong nakatali sa kanyang
ulo, na doon ay pinababayaang makatakas ang mga maninipis at maiikling
tungkos ng mga gusamot na buhok ang barong franelang asul, na siyang
na sa ibabaw ng isa pang barong marahil ng una'y puti, at isang sayang
kupas, na siyang bumabalot at nagpapahalata ng mga payat at lapad na
mga hita, na nagkakapatong at ipinag-gagalawan ng mainam. lumalabas sa
kanyang bibig ang bugal-bugal na aso, na ibinubuga ng boong pagkayamot
sa alang-alang, na kanyang tinitingnan-pagka ibinubukas ang mga mata.
kung napanood sana siya ni don frankisko kanamaque, marahil ipinalagay
na siya ay isang hariharian sa bayan, o kung dilikaya'y mangkukulam, at
pinamutihan pagka tapos ang kaniyang pagkatuklas na iyon ng mga
pagwawariwari sa wikang tinda, na siya ang may likha upang kanyang
maging sariling gamit.

hindi nagsimba ng umagang iyon ang ginoong babae, hindi dahil sa
siya ay aayaw, kun di baligtad, ibig sana niyang siya ay pakita sa
karamihan at makinig ng sermon, ngunit hindi siya pinahintulutan ng
kanyang asawa, at ang pagbabawal ay may kalakip, na gaya ng
kinauugalian, na dalawa o tatlong lait, mga tungayaw at mga sikad.
napagkikilala ng alferes na totoong katawatawang manamit ang kanyang
babae, na naaamoy sa kanya yaong tinatawag ng madlang kalunya ng mga
sundalo, at hindi nga magaling na siya ay ilantad sa mga mata ng mga
matataas na tao sa pangulong bayan ng lalawigan, at kahit sa mga
taga ibang bayang doon ay nangagsidalo.

datapuwa't hindi gayon ang pinag-iisip ng babae. talos niyang siya ay
maganda, na siya ay may pagka anyong reina at malaki ang kahigtan niya
kay maria klara sa kagalingang manamit at gayon din sa karikitan ng
kaniyang mga damit: si maria klara ay nagtatapis, siya ay hindit naka
saya suelta. kinailangang sa kaniya'y sabihin ng alferes: o
itatahimik mo ang iyong bibig o ipadadala kata sa bayan mo sa
kasisikad!

hindi ibig ni dona konsolakiong umuwi sa kanyang bayan sa kasisikad,
ngunit umisip siya ng gagawing panghihiganti.

kailan man ay hindi naging karapatdapat makaakit sa kanino man ng
pagpapalagay ng loob ang marilim na pagmumukha ng ginoong babaeng
ito, kahit kung siya ay nagpipinta, ng kanyang mukha, nguni siya ay
totoong nakapagbigay balisa ng umagang iyon, lalong lalo na ng siya ay
mapanood na magpabalikbalik ng paglakad sa magkabikabilang dulo ng
bahay, na walang imik at wari mandi'y nagbabalakbalak ng isang bagay na
kagulatgulat o makapapahamak: taglay ng kanyang paningin iyang sinag
na ibinubuga ng isang ahas pagka inaakmaang lusayin kung siya ay
nahuhuli; ang paninging yao'y malamig, nagninining, tumataos at may
kadulingasan, karumaldumal, malupit.

ang lalong maliit na pagkakahidwa, ang lalong babahagyang hindi
sinasadyang alatiit, humuhugot sa kanya ng isang salaula at
napakaimbing lait na sumasampal sa kaluluwa; datapuwa't sino man ay walang
sumasagot: magiging isa pang malaking kasalanan ang mahinahong
pakikiusap.

nagdaan sa gayong kalagayan ang maghapon. palibhasa ay walang ano mang
nakahahadlang sa kanya sapagka't piniging ang kanyang asawa, ang
budhi niya ay pinupuno ng giyagis: masasabing untiunting pinupuspos
ang kanyang mga silakbo ng tilamsik at init ng lintik at
nangagbabalang magsambulat ng isang imbing unos. nangagsisiyukod na
lahat sa kanyang paligid, tulad sa mga uhay sa unang hihip ng bagyo:
walang nasusunduang hadlang, hindi nakatitisod ng ano mang dulo o
katayugang sukat mapagbuntuhan ng kanyang kayamutan; nanghihinuyo at
nangangayupapang lahat ang mga sundalo at mga alila sa
paligidligid niya.

ipinasara niya ang mga bintana upang huwag niyang maringig ang mga
pagkakatuwa sa labas; ipinagbilin sa kentinela na huwag papasukin ang
sino man. nagbigkis ng isang panyo sa ulo at ng wari ay ito ay mailagang
huwag sumambulat, at pinasindihan ang mga ilaw baga man may sikat pa
ang araw.

ayon sa ating nakita na, piniit si sisa, dahil sa panggugulo sa
katiwasayan ng bayan at inihatid sa kuartel. niyo'y wala roon ang
alferes, kaya napilitan ang kahabaghabag na babaeng maglamay na magdamag
na nakaupo sa isang bangko, na walang diwa ang titig. nakita siya
kinabukasan ng alferes, at sa pagkaibig na siya ay maipangilag sa ano
mang kasakunaan sa mga araw na iyon ng kaguluhan, at sa kaayawan
namang huwag magkaroon ng ano mang hindi kalugodlugod panoorin,
ipinagbilin ng alferes sa mga sundalong alagaan si sisa, kaawaang
pagpakitaan ng magiliw na kalooban at pakanin. gayon ang naging
kalagayan sa loob ng dalawang araw ng babaeng sira ang pag-iisip.

ng gabing ito, ayawan kung dahil sa kalapitan doon ng bahay ni
kapitang tiago'y dumating hanggang sa kanya ang mapanglaw na kanta ni
maria klara, o kung dili kaya ay pinukaw ng ibang mga tinig ang
pagkaalaala niya ng kanyang mga dating kanta, sa papaano man ang
dahil, pinasimulaan niyang kantahin ang mga kundiman nang kanyang
kabataan. pinakikinggan siya nang mga sundalo at hindi nangagsisiimik:
ay! sa kanila ay nagpapagunita ang mga tinig na iyon ng mga panahong
una, yaong mga gunita ng panahong hindi pa narurungisan ang kalinisan
ng kanilang budhi.

narinig din siya ni dona konsolakion sa oras na iyon ng kanyang
kainipan, at ng kanyang maalaman kung sino ang kumakanta'y nag-utos:

 papanhikin ninyo siya agad-agad! ang kanyang sinabi pagkaraan ng
ilang sandaling kanyang pag-iisip-isip. isang bagay na nakakahuwad ng
ngiti ang siyang nasnaw sa kanyang tuyong mga labi.

ipinanhik doon si sisa, na humarap na di nagulomihanan, na hindi
nagpahalata ng pagtataka o takot: tila mandin wala siyang nakikitang
sino mang ginoong babae. ito ay nakasugat sa loob ng mapagmataas na
musa, na ang boong akala'y nakaaakit sa paggalang at pagkagulat ang
kanyang kalagayan.

umubo ang alferesa, humudyat sa mga sundalong mangagsiya-o, kinuha ang
latigo ng kanyang asawa sa pagka sabit, at nagsalita ng mabangis na
tinig sa babaeng sira ang isip:

 vamos, magkantar ikaw!

isa sa mga magagandang kaugalian ng ginoong babaeng ito ang
magpakasumikap na huwag niyang maalaman ang wikang tagalog, o kung dili
ma'y nagpapakunwaring hindi niya nalalaman ang tagalog na ano pa at
sinasadyang magpautal-utal at magpamalimali ng pananalita: sa gayon ay
magagawa niya ang pag-aanyo ng tunay na orofea, na gaya ng kaniyang
karaniwang sabihin. at magaling nga naman ang kanyang ginagawa! sa
pagka't kung pinahihirapan niya ang wikang tagalog, ang wikang kastila'y
hindi lumiligtas sa gayong katampalasanan, sa nauukol sa gramatika at
gayon din sa pangungusap. at gayon man'y ginawa ng kanyang asawa,
ng mga silla at ng mga  sapatos ang boong kaya upang siya ay maturuan!
isa sa mga salitang lalong pinagkahirapang totoo niya, na ano pa at daig
ang pagkakahirap ni khampollion sa mga geroglifiko, ay ang sabing
filipinas.

ayon sa sabihanan, kinabukasan ng araw ng sa kanila ay pagkakasal, sa
pakikipag-usap sa kanyang asawa, na ng panahong iyon ay kabo pa lamang,
sinabi ni dona konsolakiong pilipinas; inakala ng kabong katungkulan
niyang ipakilala ang pagkakamali at turuan, kaya nga't kanyang
tinuktukan at pinagsabihan: sabihin mong felipinas, babae, huwag ka
sanang hayop. hindi mo ba nalalamang ganyan ang pangalan ng iyong
p.bayan dahil sa nanggaling sa felipe? ang babaeng pinapanaginip ang
matimyas na lugod ng pagkabagong kasal, inibig sumunod at sinabing;
felepinas. inakala ng kabong nakalalapitlapit na, kaya dinagdagan ang
mga pagtuktok, at sinigawan datapuwa, babae, hindi mo ba masabi:
felipe? huwag mong kalimutan, talastasin mong ang haring felipe 
qinto. sabihin mong felipe, at saka mo iragdag ang nas na ang
kahulugan sa wikang latin ay mga pulo ng mga indio, at masusunduan mo
ang pangalan ng iyong rep-bayan!

hinihipohipo ni konsolakion, na ng panahong iyon ay lavandera, ang bukol
o ang mga bukol ng kanyang ulo, at inulit, bagaman nagpapasimula na
ang pagkaubos ng kanyang pagtitiis:

 fe lipe, felipe nas, felipenas, gayon nga ba?

nanggilalas ng di ano lamang ang kabo. bakit baga't felipenas ang
kinalabasan at hindi felipinas? alin sa dalawa: o sasabihing
felipenas o dapat sabihing felipi?

minagaling ng kabong huwag ng umimik ng araw na iyon, iniwan ang
kanyang asawa at maingat na nuhang tanong sa mga limbag. dito ay
napuspos ng hindi kawasa ang kanyang pagtataka; kinusot ang kanyang
mga mata: tingnan nating  marahan! filipinas ang siyang saysay
ng lahat ng mga limbag, kung wikaing isa-isa ang mga letra; ang
kanyang asawa at siya ay kakapuwa wala sa katuwiran.

 bakit? ang ibinubulong, makapagsisinungaling baga ang historia?
hindi baga sinasabi sa librong ito, na ang pangalang ito ay siyang
dito ay ikinapit, alang-alang sa infante na si don felipe? bakit kaya
nagkapaapaano ang pangalang ito? baka kaya naman isang indio ang alonso
saavedrang iyon?

isinangguni ang kanyang mga pag-aalinlangan kay sargento gomes, na ng
panahon ng kanyang kabataa'y naghangad na magpari. hindi man lamang
pinapagingdapat ng sargentong tingnan ang kabo, nagpalabas sa bibig
ng isang kumpol na aso at sinagot siya ng lalong malaking
pagmamayabang:

 ng mga panahong una'y hindi sinasabing felipe kung hindi filipi:
tayong mga tao ngayon, palibhasa ay nagiging frankhute nakikigagad
ng ugali sa mga frankes, hindi natin matiis na magkasunod ang
dalawang i. kaya nga ang taong may pinag-aralan, lalong lalo na sa
madrid, hindi ka ba napaparoon sa madrid? ang taong may pinag-aralan
ang wika ko, nagpapasimula na ng pananalita ng ganito: menistro,
enritakion, embitakion, endino, at iba pa, sa pagka't ito ang
tinatawag na pakikisang-ayon, sa kasalukuyang lakad ng kaugalian.

hindi napaparoon sa madrid kailan man ang kabo, ito ang kadahilana't
hindi niya nalalaman ang kung bakin gayon ang pananalita. pagkalalaking
bagay ang natututuhan sa madrid!

 sa makatuwid ngayon ang dapat na pananalita ay?

 ayon sa pananalita ng una, alam mo na? ang lupaing ito ay hindi pa
pantas, iayon mo sa kaugalian ng una: filipinas! ang tugon ni gomes
ng boong pagpapawalang halaga.

sakalit masama ang pagkatanto ng kabo sa mga sarisaring wika, ang
kapalit naman ay magaling siyang asawa: ang bagong kanyang napag-aralan ay
dapat maalaman naman ng kanyang asawa, kaya't ipinagpatuloy niya ang
pagtuturo.

 konsola, ano ang tawag mo sa iyong p bayan?

 ano ang aking itatawag sa kanya? alinsunod sa itinuro mo sa akin
felifenas!

 hagisin kata ng silla, p-!, kahapo'y magalinggaling na ang
pagsasalita mo ng pangalang iyan, sa pagka't naaayon sa bagong
kaugalian; datapuwa't ngayon ay dapat mong sabihin ng alinsunod sa
matandang ugali feli, hindi pala, filipinas!

 tingnan mo, hindi pa ako luma! ano ba ang pagka isip mo?

 hindi kailangan! sabihin mong filipinas!

 ayaw ako! ako ay hindi isang lumang kasangkapan  bahagya pa lamang
nakagaganap ako ng tatlompong taon! ang isinagot na naglilis ng
mangas na parang naghahanda sa pakikiaway.

 sabihin mo, napakap , o babalabagin kata ng silla!

 namasdan ni konsolasion ang galaw, nagdilidili at nagsabi ng pautal,
na humihinga ng malakas:

 feli fele file 

pum! erraes! ang silla ang siyang tumapos sa pananalita.

at ang kinawakasan ng pagtuturo'y suntukan, kalmusan, mga sampalan.
binuhukan siya ng kabo, tinangnan naman ng babae ang balbas ng lalaki
at ang isang bahagi ng katawan hindi makapangagat sa pagka't
umuugang lahat ang kaniyang mga ngipin, bumigay ng sigaw ang kabo,
binitiwan siya ng babae, huminging tawad sa lalaki, umagos ang dugo,
nagkaroon ng isang matang mahigit ang kapulahan kay sa isa, isang
barong gulagulanit, lumabas ang maraming mga kasangkapan sa kanilang
pinagtataguan, datapua't ang filipinas ay hindi lumabas.

mga kawangis ng ganitong bagay ang mga nangyari kailan man at
kanilang mapapag-usapan ang nauukol sa pagsasalita. binabalak ng kabo
ng sakit ng loob, sa kaniyang pagkamasid sa pagsulong ng pagkatututo
ng pagsasalita ng kaniyang asawa, na sa loob ng sampong tao ay hindi
na ito makapagsasabi ng ano man. gayon nga naman ang nangyari. ng
sila ay ikasal, nakakawatas pa ang kanyang asawa ng wikang tagalog, at
nakapagsasalita pa ng wikang kastila upang siya ay mawatasan; ngayon,
dito sa panahon ng pangyayari ng aming mga sinasaysay, hindi na siya
nakapagsasalita ng ano mang wika: totoong nawili na siya sa pagsasalita
ng pakumpas-kumpas, patango-tango at pailing-iling na lamang, na ano
pa at kanyang hinihirang pa naman yaong mga sabing maririin at
maiingay, kaya nga't linaluan pa niya ng hindi ano lamang ang
nagmunakala ng volapuk.

nagkapalad nga si sisa na hindi siya mawatasan. umunat ng kaunti ang
kunot ng mga kilay ng alferesa, isang ngiti ng katuwaan ang siyang
nagbigay saya sa kaniyang mukha: hindi na nga mapag-aalinlanganang
hindi siya marunong ng wikang tagalog, orofea na siya.

 asistente, sabihin mo sa babaeng ito sa wikang tagalog, na siya ay
kumanta! hindi niya ako mawatasan, hindi siya marunong ng kastila!

nawatasan ni sisa ang asistente at kinanta niya ang kankion ng gabi.

pinakinggan ang paunang kanta na may halong tawang palibak, ngunit
untiunting nawala sa kanyang mga labi ang tawa, pinakinggang magaling,
at ng malao'y lumungkot at nag anyong nag-iisip ng kaunti. ang tinig,
ang kahulugan ng mga tula at pati ng kanta'y tumatalab sa kanya.
nawawatasan niyang magaling: marahil nauuhaw sa ulan ang pusong iyong
mabato at tuyo, ayon sa kundiman, tila baga mandin ay nanaog naman sa
ibabaw ng kanyang puso:


ang kalungkuta't ginaw at ang kalamigang
sa langit ay buhat, putos ng balabal
ng gabing marilim at labis  ng panglaw.

ang lanta at kupas na abang bulaklak
sa boong maghapo'y nagladlad ng dilag
sa nais na kamtam pagpuring maalab
sa udyok ng dib-dib na mapagmataas.

pagdating ng hapon pawang kahapisan
ang inaning bunga sa hangad na dangal,
at ang pagsisisi ang taglay na lamang
sa mga nagawang lihis  sa katuwiran.

pinagpipilitang itaas sa langit
ang pinakadahong lanta na at gulanit,
at kaunting dilim ang hingi ng hibik
upang maitago ang puring naamis.

at mamatay siyang hindi namamasdan
ng nakapanood na sikat ng araw,
ng ningning ng kaniyang naamis na dangal
at ng hindi wastong mataas na asal.

mataos ding hingi ng kanyang dalangin
kay bathalang poong lubhang mahabagin,
ang kanyang libinga'y mangyaring diligin
ng hamog na luhang sa langit ay galing.

ang ibong panggabi'y sadyang iniiwan
ang lubhang malunkot na kanyang tahanan
sa matandang kahoy na lihim na guang
at liniligalig tahimik na parang


 huwag, huwag ka ng kumanta! ang sigaw ng alferesa, sa ganap na
wikang tagalog, at tumindig na malaki ang balisa; huwag ka ng kumanta!
nakalalagim sa akin ang mga tulang iyan!

tumigil ang ul-ol na babae ng pagkakanta: nagbitiw ang asistente ng
isang: aba! sabe pala tagalog! marunong pala ng tagalog at
nakatungangang tinitingnan ang ginoong babae na puspos ng pagtataka.

napagkilala nito na ipinagkanulo niya ang sariling katawan; nahiya at
palibhasa ay hindi sa babae ang katutubo niyang damdamin, ang kahihiya'y
nauwi sa masilakbong galit at pagtatanim. itinuro ang pintuan sa hindi
marunong mag-ingat na asistente, at sa isang sikad ay sinarhan ang
pinto, pagkalabas niya. lumibot na makailan sa silid, na pinipilipit ng
nangingilis niyang mga kamay ang latigo, tumigil na bigla sa tapat
ng ul-ol na babae, at saka sinabi sa kanya sa wikang kastila; sayaw!

hindi kumilos si sisa.

 sayaw, sayaw! ang inulit-ulit ng tinig na nakalalagim.

 tiningnan siya ng ulol na babae ng titig na walang diwa, walang
kahulugan; itinaas ng alferesa ang kaniyang isang bisig, at ang isa
namang bisig pagkatapos, at saka ipinagpag ang dalawang bisig: wala ring
naging kabuluhan. hindi nakakawatas si sisa.

siya ay naglulukso, naggagalaw, ibig niyang sa gayong gawa ay gagarin siya
ni sisa. naririnig sa dakong malayo ang musika ng prokesiong tumutugtog
ng isang markhang malungkot at dakila, datapuwa't naglulukso ang
ginoong babae ng katakot takot na ang sinusunod ay ibang kompas, ibang
musika ang tumutunog sa loob ng kanyang budhi. tinititigan siya ni
sisang hindi gumagalaw; isang wangki sa pagtataka ang naguhit sa kanyang
mga mata, at isang bahagyang ngiti ang siyang nagpapagalaw sa kanyang
mga putlaing mga labi: kinalulugdan niya ang sayaw ng ginoong babae.

huminto ito at tila mandin nahihiya, iniyaang ang latigo, yaong kalagim
lagim na latigong kilala ng mga magnanakaw at ng mga sundalo, na
gawa sa ulango at pinag-inam ng alferes sa pamamag-itan ng mga kawad
na doon ay ipinulupot, at nagsalita:

 ikaw naman ang nauukol sumayaw ngayon! sayaw!

at pinasimulang palin ng marahan ang walang ano mang takip na mga paa
ng ul-ol na babae, hanggang sa magkangiwingiwi ang pagmumukha nito sa
sakit, na ano pa at pinilit niyang magsanggalang ng mga kamay.

 aja! nagpapasimula ka na! ang isinigaw na taglay ang katuwaang
malupit, at mula sa lento madalang ay iniuwi sa isang allegro
vivake masaya at madalas.

sumigaw ang kahabaghabag na babae ng isang daing sa sakit, at
dalidaling itinaas ang paa.

 sasayaw ka ba, p-india? ang sinasabi ng ginoong babae, at
tumutunog at humahaginit ang latigo.

nagpakalugmok si sisa sa sahig, tinangnan ng dalawang kamay ang mga
binti, at tinitigan ang kanyang verdugo ng mga matang nakatirik.
dalawang malakas na hagupit ng latigo sa likod ang pilit sa kanyang
tumindig, at hindi na isang daing, kung di dalawang atungal ang siyang
isinigaw ng kulang palad na sira ang isip. nawalat ang kanyang manipis
na baro, pumutok ang balat at bumalong ang dugo.

nakapagpapagalak ng mainam sa tigre ang pagkakita ng dugo:
nagpasilakbo ng loob ni dona konsolakion ang dugo ng kanyang
pinahihirapan.

 sayaw, sayaw, kondenada, maldita! mapakasama nawa ang inang
nanganak sa iyo! ang isinigaw; sayaw o papatayin kata sa kapapalo
ng latigo.

at ang kanyang ginawa'y hinawakan niya ng isang kamay ang babaeng
ulol, samantalang pinapalo naman niya, ito at ng kanyang isang kamay,
at nagpasimula siya ng paglukso at pagsayaw.

sa kawakasa'y napagkilala ng ulol na babae ang sa kanya ay ibig, kaya
nga't ipinagpatuloy niya ang paggalaw na walang wasto ng kanyang mga
bisig. isang ngiti ng ligaya ang siyang nagpakubot sa mga labi ng
maestra, ngiti ng isang mefistofeles na babae na nangyaring
nakapag-anyo ng isang alagad; ang ngiting iyon ay may taglay na
pagtatanim, pagpapawalang halaga, paglibak at kalupitan, datapuwa't
walang magsasabing yao'y may kahalong halakhak.

at sa pagkatigagal ng pagtatamong lugod sa kaniyang gawa ay hindi niya
naringig ang pagdating ng kanyang esposo, hangang sa biglang nabuksan
ng malaking ingay ang pinto sa isang tadyak.

sumipot doon ang alferes na namumutla't marilim ang mukha; napanood ang
doon ay nangyayari at ibinulusok sa kanyang asawa ang isang katakottakot
na titig. ito ay hindi kumilos sa kinalalagyan at nanatiling nakangiti
ng boong pagkawalang kinahihiyaan.

inilagay ng alferes ng lubos na pagpapakamairugin ang kanyang kamay
sa balikat ng magsasayaw na kaiba sa lahat, at ipinag-utos na tumigil
ng pagsayaw. huminga ang ulol na babae at dahandahang naupo sa lapag
na narurumhan ng kanya ring dugo.

nagpatuloy ang katahimikan: humihingasing ng malakas ang alferes;
kinuha ang latigo ng babaeng sa kanya ay humihiwatig at tumitingin ng
mga matang wari ay tumatanong, at saka sa kanya ay nagsabi ng tinig na
payapa at madalangdalang:

 ano ang nangyayari sa iyo? hindi ka man lamang nagbigay sa akin ng
magandang gabi!

hindi sumagot ang alferes, at ang ginawa'y tinawag ang asistente.

 dalhin mo ang babaeng ito, anya; pabigyan mo siya kay marta ng
ibang baro at sabihin mo tuloy na gamutin! pakanin mo siyang magaling at
bigyan mo ng isang magaling na higaan  ikaw ang bahala, pagka
siya ay inyong pinaglupitan! bukas ay ihahatid siya sa bahay ni ginoong
ibarra.

pagkatapos ay sinarhang mabuti ang pintuan, inilagay ang talasok at saka
lumapit sa kanyang asawa.

 naghahanap ikaw na basagin ko ang mukha mo! ang sa kanya ay sinabing
nakasuntok ang mga kamay.

 ano ang nangyayari sa iyo? ang tanong ng babae na tumindig at
umurong.

 ano ang nangyayari sa akin? ang sigaw ng tinig na kahawig ng
kulog, kasabay ng isang tungayaw, at pagkatapos na maituro sa babae
ang isang papel na puspos ng sulat na tila kahig ng manok, ay
nagpatuloy ng pananalita:

 hindi mo ba ipinadala ang sulat na ito sa alkalde, at iyong sinabing
pinagbabayaran ako upang aking ipahintulot ang sugal, babaeng p ?
aywan ko kung bakit hindi pa kita linûlusay!

 tingnan natin! tingnan natin kung makapangangahas ka! ang sinabi
sa kanya ng babaeng nagtatawa't siya ay linilibak; ang lulusay sa
aki'y isang malaking totoo ang kahigtan ng pagkalalaki sa iyo!

narinig ng alferes: ang gayong alimura, ngunit namasdan niya ang
latigo. dumampot ng isang pinggan sa mga na sa ibabaw ng isang mesa,
at ipinukol sa ulo ng asawa: ang babaeng dating bihasa na sa ganitong
pakikiaway, agad-agad yumukod, at ang pingga'y sa pader tumama at doon
nabasag; gayon din ang kinahangganan ng isang mangkok at ng isang
kukhillo.

 duwag! ang sigaw ng babae, hindi ka makapangahas lumapit!

at linurhan ang alferes upang ito ay lalong magngitngit. pinagdimlan
ang lalaki at umaatungal na hinandulong ang babae; ngunit hinaplit
nito ng kagilagilalas na kaliksihan ang mukha ng lalaki at saka
sumagasang tumakbong tuloytuloy sa kanyang silid, at biglang sinarhan
ng malakas ang pinto. hinabol siya ng alferes, na humahagok sa galit
at sa sakit ng palong tinanggap, ngunit walang nasunduan kung di
mapahampas sa pinto, bagay na sa kanya ay nagpabulalas ng mga
tungayaw.

 sumpain nawa ang iyong angkan, babaeng baboy! buksan mo, p p ,
buksan mo, sa pagka't kung hindi'y babasagin ko ang iyong bungo! ang
iniaatungal, at kinakalabog ang pinto ng kanyang mga suntok at sikad.

hindi sumasagot si dona konsolakion. nariringig sa dakong loob ang
kalampagan ng mga silla at mga baul, na anaki mandin nagtatayo ng
isang kuta sa pamamag-itan ng mga kasangkapang-bahay. yumayanig ang
bahay sa mga sikad at mga tungayaw ng lalaki.

 huwag kang pumasok! huwag kang pumasok! ang sabi ng maasim na
tinig ng babae; papuputukan ko ikaw pagka sumungaw ka!

tila mandin untiunting pumapayapa ang lalaki, at nagkasiya na lamang
siya sa magpalakadlakad ng paroon ay parito sa magkabikabilang dulo ng
salas, na ang isang halimaw na na sa sa jaula ang katulad.

 pasalansangan ka't magpalamig ikaw ng ulo! ang patuloy na paglibak
ng babae, na tila mandin nakatapos na ng pagtatayo ng kaniyang
pangsangalang na kuta.

 isinusumpa ko sa iyo, na pagka kita ay nahagip, kahit ang dios ay
hindi ka makikita, salaulang babaeng p !

 oo! masasabi mo na ang ibigin! aayaw kang ako ay magsimba! aayaw
mo akong bayaang gumanap sa dios! ang sabi ng boong kapalibhasaang
siya lamang ang marunong gumawa.

dinampot ng alferes ang kanyang kapakete, naghusay ng kaunti, at saka
umalis na ang hakbang ay malalaki, datapwa't pagkaraan ng ilang
sandali'y dahandahang bumalik: siya ay nag-alis ng kanyang mga bota.
palibhasa ay bihasang makapanood ang mga alila roon ng mga ganitong
pangyayari, karaniwang sila ay inaabot ng yamot, ngunit kanilang
pinagtakhan ang pag-aalis ng mga bota, bagay na hindi dating
ginagawa, kaya't nangagkindatan ang isa't isa.

naupo ang alferes sa isang silla, sa tabi ng dakilang pinto, at
nakapagtiis na maghintay roon ng mahigit na kalahating oras.

 tunay bagang umalis ka na o naririyan ka pa, lalaking kambing? ang
tanong na manakanaka ng tinig, na pinagbabagobago ang lait, ngunit
nalalao'y ilinalakas.

sa kawakasa'y untiunting inalis niya ang mga kasangkapang ibinunton sa
tabi ng pinto: naririnig ng lalaki ang kalampag, kaya't siya ay
ngumingiti.

 asistente! umalis na ba ang panginoon mo? ang sigaw ni dona
konsolakion.

sumagot ang asistente sa isang hudyat ng alferes:

 oo po, ginoo, umalis na.

naringig ang masayang tawa ng babae, at saka hinugot ang talasok ng
pinto 

isang sigaw, ang kalabog ng katawang natutumba, mga sumpa, atungalan,
mga tungayaw, mga hampas, mga tinig na paos  sino ang
makapagsasaysay ng nangyari sa kariliman ng silid na tulugan?

ang asistente ay napasapanig ng bahay na pinaglulutuan, at nagbigay sa
tagapagluto ng isang hudyat na makahulugan.

 at ikaw ang magbabayad! ang sinabi sa asistente ng tagapagluto.

 ako? kung sakali'y ang bayan ang siyang magbabayad! itinanong niya
sa akin kung umalis na: tunay; ngunit bumalik.






ang katuwira't ang lakas.


niyao'y may ikasampong oras na ng gabi. nanghihinamad na napaiimbulog
at nagnining sa madilim na langit ang ilang globong papel, na
ipinaitaas sa pamamag-itan ng aso at ng hanging pinainit. ang ilang
mga globong pinamutihan ng mga bomba't koetes ay nangasunog at
isinasapanganib ang lahat ng bahay; dahil dito ay may nakikita pang
mga tao sa mga palupo, na may mga dalang isang mahabang kawayang sa
dulo'y may nakakabit na basahan at saka isang baldeng tubig.
naaaninagnagan ang maiitim nilang anyo sa malamlam na liwanag ng
impapawid, at ang kahalimbawa nila'y mga fantasmang mula sa alang-alang
na nanaog upang manood ng mga kasayahan ng mga tao. sinusuhan din
naman ang maraming mga rueda, mga kastillo, mga toro o mga
kalabaw na apoy, at isang malaking volkang sa ganda at kadakilaa'y
linaluan ang kalahatlahatang nakita hanggang sa panahong iyon ng mga
taga san diego.

ngayon ay tumutungo ang karamihang mga tao sa dakong plasa ng bayan,
upang panoorin ang huling palalabasin sa teatro. dito at doon ay may
nakikitang mga ilaw ng bengala lukes de bengala, na siyang
lumiliwanag ng katakataka sa masasayang mga pulutong; gumagamit ang
mga bata ng mga sigsig sa paghahanap ng mga bombang hindi pumutok,
at iba pang mga labi na mangyayari pang gamitin, datapuwa't tumugtog
ang musika ng isang palatandaan, at ng magkagayon ay linisan ng lahat
ang kapatagang iyon.

mainam na totoo ang pagkakapaliwanag sa tablado, libolibong mga ilaw
ang nakaliligid sa mga haligi, nakabitin sa bubungan, at nasasabog
sa sahig na masinsin ang pagkakapulupulutong. isang alguakil ang siyang
nag-aalaga ng mga ilaw na iyon, at pagka napaparoon at ng mapagbuti
ang mga ilaw na kukutapkutap, siya ay pinagsusutsutanan at sinisigawan
ng madla; nariyan na, nariyan na siya!

sa harap ng eskenario palabasan ay pinagtotonotono ng orquesta ang
kanilang mga instrumento, ipinariringig ang mga pangunahin ng mga
tugtugin; sa likuran ng orquesta'y naroroon ang lugar na sinasabi ng
korresponsal sa kanyang sulat. ang kaginoohan sa bayan, ang mga
kastila at ang mga mayayamang dayo'y nangagsisiupo na sa nahahanay na
mga silla. ang bayan, ang mga taong walang katungkulan at walang mga
dangal na kaloob ng pamahalaa'y siyang nakalalaganap sa nangatitirang
lugar sa plasa; may pas-ang bangko ang mga iba, na ang karaniwan ay hindi
ng upuan kung di ng bigyang kagamutan ang pagka pandak:
pinanggagalingan ang ganitong gawa ng maiingay na mga pagtutol ng
mga walang bangko; pagkakagayon ay nangagsisipanaog agad-agad ang mga
nakatayo sa bangko; ngunit hindi nalalao't sila ay muling pumapanhik,
na parang walang ano mang nangyari.

mga pagpaparoon ay parito, mga sigawan, mga ingayan sa pagtataka, mga
halakhakan, isang huli na sa panahong buskapie, isang reventador ang
siyang nangagdaragdag ng kaingayan. sa dako rito ay may nababaling paa
ng isang bangko at nangahuhulog sa lupa, sa gitna ng tawanan ng
karamihan, ang mga taong nanggaling sa malayo at ng makapanood ay
ngayon ay siyang nagiging panoorin; sa dako roon ay nangag-aaway sa
pagpapangagaw sa lugar; sa dakong malayo pa roon ay may nariringig na
isang kalampagan ng nababasag na mga kopa at mga botella: yao'y si
andeng na may dalang mga alak at mga pangpatid uhaw; maingat na
tangan ng dalawang kamay ang malapad na bandeja, ngunit kanyang
nakasalubong ang sa kanya ay nangingibig, na nag-akalang magsamantala
ng gayong kalagayan 

nangungulo sa pamamanihala at kahusayan ng panoorin ang teniente
mayor na si don filipo; sa pagka't malulugdin sa monte ang
gobernadorkillo. ganito ang sabi ni don filipo kay matandang tasio:

 ano kaya ang mabuti kong gawin? ang sabi niya; hindi tinanggap ng
alkalde ang pagbibitiw ko ng katungkulan; inaakala po ba ninyong
sala't kayo sa lakas sa pagganap ng inyong mga katungkulan? ang
itinanong sa akin.

 at ano ang inyong isinagot?

 ginoong alkalde! ang aking isinagot; ang mga lakas ng isang
teniente mayor, kahit magpakawalawalang kapakanan, pawang katulad ng
mga lakas ng lahat ng mga pinuno: nanggagaling ang mga lakas na
iyan sa mga matataas na pinuno. tinatanggap ng kahit hari man ang
kanyang mga lakas sa bayan at tinatanggap naman ng bayan sa dios ang
kanyang lakas. itong bagay na ito pa naman ang wala sa akin, ginoong
alkalde! datapuwa't hindi ako pinakingan ng alkalde, at sinabi sa
aking pag-uusapan na raw namin ang mga bagay na ito pagka tapos ng
mga fiesta.

 kung gayon ay tulungan nawa kayo ng dios! ang sinabi ng matanda, at
nag-akalang umalis.

 aayaw po ba kayong manood ng palabas?

 salamat! hindi ko kinakailangan ang sino man sa pananaginip at sa
paggawa ng mga kaululan, sukat na akong mag-isa, ang isinagot ng
pilosopong kalakip ang isang tawang palibak; datapuwa't ngayon ay
naalaala ko, hindi ba tinatawag ang inyong paglilining ng kaugalia't
hilig ng ating bayan? payapa, ngunit malulugdin sa mga panooring
nauukol sa mga pagbabaka at sa mga labanang sumasabog ang dugo, ibig
ang pagkakapantay-pantay, datapuwa't sumasamba sa mga emperador, sa
mga hari at sa mga prinkipe; hindi mapagpitagan sa religion, ngunit
iniwawaldas ang pamumuhay sa mga walang kabuluhang pag paparangalan sa
mga fiesta; ang mga babae rito sa atin ay may kaugaliang matimyas,
ngunit nangahahaling pagka nakakakita ng isang prinkesang
nagpapa-ikit ng sibat  nalalaman po ba ninyo kung ano ang
kadahilanan nito? talastasin po ninyong dahil sa.

pinutol ang kanilang salitaan ng pagdating ni maria klara at ng
kanyang mga kaibigang babae. tinanggap sila ni don filipo, at sinamahan
sila sa kanikanilang upuan. sumusunod sa kanila ang kurang may kasamang
isa pang frankiskano't ilang mga kastila. kasama rin naman ng kura ang
ilang mga mamamayang ang hanap-buhay umalakbay tuwina sa mga fraile.

 bigyang pala nawa sila ng dios naman sa kabilang buhay! anang
matandang tasio, samantalang lumalayo.

pinasimulan ang palabas kay khananay at kay marianito, sa pagkanta ng
krispino e la komare. may mga mata at may pakinig ang lahat ng na sa
eskenario, liban lamang sa isa: si pari sal tila mandin walang
sinadya ng nagbibigay paroon kung di bantayan si maria klara, na ang
tinataglay na kahapisa'y nagbibigay sa kanyang kagandahan ng isang
anyong kahimahimala sa ningning at kahalagahan, na ano pa at
napagwawaring tunay ng ang may katuwirang siya ay panoorin ng boong
pagliyag. ngunit hindi nangagsasaysay ng pagliyag ang mga mata ng
frankiskano, na lubhang natatago sa malalim na hungkag na kinalalagyan
ng kanyang mga paningin; nababasa sa mga titig na iyon ang isang
bagay na kahapisang may malaking pagngingitngit: gayon marahil ang
mga mata ni kain sa panonood, buhat sa malayo, ng paraiso, ng mga
kaligayahan, doon ay ipinakilala sa kanya ng kanyang ina!

nagtatapos na ang akto bahagi ng pumasok si ibarra;
pinanggalingan ang pagdating niya roon ng isang bulungbulungan: siya
at ang kura ang siyang pinagtiningan ng pagpansin ng lahat.

datapuwa't parang hindi nahiwatigan ng binata ang bagay na iyon, sa
pagka't bumati siya ng walang kimi kay maria klara at sa kanyang mga
kaibigang babae, at naupo sa tabi ng kanyang kasintahan. si sinang ang
tanging nagsalita:

 pinanood mo ba ang volkan? ang initanong.

 hindi kaibigan? ako ay napilitang aking samahan ang kapitan general.

 kung gayon ay sayang! kasama namin ang kura, at sinasaysay sa amin ang
mga naging buhay ng mga napakasama; nakita mo na? takutin kami at
ng huwag kaming makapagsaya, nakita mo na?

nagtindig ang kura at lumapit kay don filipo, na tila mandin kanyang
pinakipagtalunan ng masilakbo. mainit ang pananalita ng kura,
mahinusay naman at mahina ang pananalita ni don filipo.

 dinaramdam ko pong hindi ako makapagbigay-loob sa inyo; ang sabi ni
don filipo; si ginoong ibarra'y isa sa mga lalong malalaki ang ambag,
at may katuwirang makalagay rito samantalang hindi nanggugulo ng
kapayapaan.

 ngunit hindi ba panggugulo ng kapayapaan ang magbigay kasalanan sa
mabubuting mga kristiano? iyan ay isang pagpapabayang makapasok ang
isang lobo sa kawan ng mga mababait na tupa. sasagot ka sa bagay na
ito sa harap ng dios at sa harap ng mga matataas na puno!

kailan man po'y nananagot ako, padre, sa lahat ng mga gawang bukal sa
aking sariling kalooban, ang isinagot ni don filipo na yumukod ng
kaunti; datapuwa't hindi binibigyang pahintulot ako ng aking maliit na
kapangyarihang makialam sa mga bagay na nauukol sa religion. ang mga
nag-iibig mangilag na kanyang makapanayam ay huwag makipagsalitaan sa
kanya: hindi naman namimilit si ginoong ibarra kanino man.

 ngunit isang pagbibigay puang sa panganib, at kung sino ang
umiibig sa panganib ay sa panganib namamatay!

 wala akong nakikitang ano mang panganib, padre: ang ginoong alkalde
at ang kapitan general, na aking mga punong matataas, kapuwa
nakipag-usap sa kanya sa boong hapong ito, at hindi nga ako ang sa
kanila ay magpapakilalang masama ang kanilang ginawa.

 kung hindi mo siya palalayasin dito ay kami aalis.

 daramdamin kong totoo, datapuwa't hindi ako makapagpapalayas dito sa
kanino man.

nagsisi ang kura sa sinabi, ngunit wala ng magawa. humudyat sa
kanyang kasama, na nagtindig na masama ang loob, at kapuwa sila umalis.
ginagad sila ng mga taong kanilang kakampi, baga man inirapan muna
nila ng boong pagtatanim si ibarra.

napuspos ang ugong ng mga bulungbulungan at salisalitaan: ng
magkagayon ay nangagsilapit at nangagsibati sa binatang si ibarra ang
ilang mga tao, at sinabi sa kanya:

 sumasainyo kami; huag po ninyong pansinin ang mga iyan!

 sinong mga iyan? ang itinanong na nagtataka.

 iyang mga nagsialis at ng mapangilagan ang makapanayam po ninyo!

 at ng mapangilagan ang aking pakikipanayam? ang aking
pakikipanayam?

 opo! anila'y exkomulgado raw po kayo!

 sa pagtataka ni ibarra'y hindi naalaman kung ano ang sasabihin, at
lumingap sa kanyang paligid. kanyang nakita si maria klara na
tinatakpan ang mukha ng kanyang abaniko.

 ngunit ito baga'y dapat kayang mangyari? ang sa kawakasa'y biglang
sinabi ng malakas; kasalukuyan bang na sa unang panahon tayo ng
kadiliman? sa makatuwid baga'y.

at lumapit sa mga dalaga, at binago ang anyo ng pananalita.

 pagpaumanhinan ninyo ako, anya, nakalilimot akong mayroon palang sa
aki'y naghihintay na aking katipan; magbabalik ako at ng kayo ay aking
masamahan.

 huwag kang umalis! ang sa kanya ay sinabi ni sinang; sasayaw si
yeyeng sa la kalandria; totoong kalugodlugod sumayaw!

 hindi maaari, kaibigan ko, datapuwa't ako ay babalik.

lalong lumala ang mga bulungbulungan.

samantalang lumalabas si yeyeng na nakasuot khula at sinasabi ang da
uste su permiso? ipinagkakaloob po ba ninyo ang inyong pahintulot?
at sinasagot siya ni karvajal ng pase uste adelante tumuloy po
kayo at iba pa, nangagsilapit ang dalawang sundalo ng guardia sibil
kay don filipo at hinihinging ihinto ang pagpapalabas.

 at bakit? ang tanong ni don filipo na nagtataka.

 sa pagka't nagsuntukan ang alferes at ang ginoong babae ay hindi sila
makatulog.

 sabihin po ninyo sa alferes, na binigyan kami ng kapahintulutan ng
alkalde mayor, at wala sino man sa bayang may kapangyarihan
sumalangsang sa kapahintulutang ito, kahit ang gobernadorkillo man, na
siyang tangi kong mataas na puno.

 talastasin ninyong kinakailangang itigil ang palabas! ang inulit
ng mga sundalo.

tinalikdan sila ni don filipo. nangagsialis ang mga guardia.

hindi sinabi kanino man ni don filipo ang nangyaring ito at ng huwag
magulo ang katahimikan.

ng matapos na ang bahaging iyon ng sarsuela na totoong
pinagpurihanan, lumabas naman ang prinkipe villardo, at hinahamon ng
away ang lahat ng mga morong pumipiit sa kanyang ama; pinagbabalaan
sila ng bayaning puputlan silang lahat ng ulo, at ang mga ulong ito ay
ipadadala sa buwan. sa kagalingang palad ng mga moro, na
nangagsisipaghanda na sa labanang tinutugtugan ng himno de riego, ay
siyang pagkakaroon ng isang gulo. biglang nagsihinto ng pagtugtog ang
mga bumubuo ng orquesta at kanilang linusob ang teatro, pagkatapos
maipaghagisan ang kanilang mga instrumento. ang matapang na si
villardo, na hindi inaakalang mangagsisirating ang mga taong iyong,
kanyang ipinalagay na kakampi ng mga moro, inihagis naman ang kanyang
espada at eskudo at saka bumigay ng takbo; nang makita ng mga morong
tumatakas ang kakilakilabot na kristianong iyon, hindi sila
nag-alinlangang siya ay kanilang gagarin: may nariringig na mga
sigawan, mga daing, tungayawan, mga salitang kapusungan,
nagtatakbuhan ang mga tao, nangamatay ang mga ilaw, ipinaghahagisan
sa impapawid ang mga vaso ng ilaw, at iba pa. mga tulisan! mga
tulisan! ang sigaw ng mga iba. sunog! sunog! mga
magnanakaw! ang sigawan naman ng mga iba; nangagsisitangis ang mga
babae't ang mga musmos, gumugulong sa lupa ang mga banko at ang mga
nanonood, sa gitna ng ligalig, pagkakaingay at kaguluhan.

ano ang nangyari?

ilinagad ng dalawang guardia sibil na may tangang pamalo ang mga
musiko at ng pahintin ang pinalalabas; sila ay narakip, baga man
nagsisilaban, ng teniente mayor, na kasama ang kaniyang mga
kuadrillerong ang dalang sandata'y ang kanilang mga lumang sable.

 inyong ihatid sila sa tribunal! ang sigaw ni don filipo, kayo ang
bahala pagka sila ay nakawala!

bumalik na si ibarra at kanyang hinanap si maria klara. nangagsikapit
sa kanya ang natatakot na mga dalagang pawang nangangatal at
nangamumutla; dinarasal ni tia isabel ang mga letania sa wikang latin.

ng pagbalikang loob ng kaunti ang mga tao sa pagkagulat, at ng
kanilang matalastas kung ano ang nangyari, nag-alab ang galit sa lahat
ng mga dibdib. umulan ang mga bato sa pulutong ng mga kuadrillerong
naghahatid sa dalawang guardia sibil; may isang nagyayakag na silabin
ang kuartel at iihaw roon si dona konsolakiong kasama ang alferes.

 sa ganyan lamang sila pinakikinabangan! ang sigaw ng isang babaeng
naglililis ng kanyang mangas at iniunat ang kanyang mga
bisig; panggugulo ng bayan! wala silang nalalamang pag-usigin kung
di ang mababait na mga tao! nariyan ang mga tulisan at ang mga
magsusugal! sunugin natin ang kuartel!

hinihipo ng isa ang kanyang bisig at humihingi ng konfesion;
kahabaghabag na mga taghoy ang lumalabas sa ilalim ng mga bangkong
nangatumba: yao'y isang kaawaawang musiko. punongpuno ang eskenario ng
mga artista at ng mga taong bayan. nariyan si khananay, na nakasuot
ng leonor sa trovador, na nakikipagsalitaan ng wikang tinda kay ratia,
na nakasuot maestro ng eskuela; si yeyeng na nakabalot ng malaking
panyong sutla na na sa tabi ng prinkipe villardo; pinagpipilitan ni
balbino't ng mga morong aliwin ang mga musikong may mga nasaktan at
hindi. nagpapakabikabila ang ilang mga kastila at pinagsasabihan ang
bawa't kanilang nasasalubong.

datapuwa't may nagkakabilog ng isang pulutong. napag-unawa ni don
filipo ang kanilang adhika at kanyang tinakbo upang sansalain.

 huwag sana ninyong sirain ang katahimikan! ang isinisigaw ni don
filipo; hihingi tayo bukas ng karapatang tumbas sa kaguluhang
kanilang ginawa, bibigyan tayo ng nauukol sa ating katuwiran;
nananagot ako sa inyong bibigyan tayo ng nauukol sa ating katuwiran!

 hindi! ang isinasagot ng ilan; gayon din ang ginawa sa kalamba
ng 1879, gayon din ang ipinangako, datapuwa't walang ano mang
ginawa ang alkalde! ibig naming gumawa ng pagka justikia sa aming
kamay! tayo na sa kuartel!

nawalang kabuluhan ang mga pakikiusap ng teniente mayor; nagpapatuloy
ang pulutong sa kanilang panukala. lumingap si don filipo sa kanyang
paligid at humahanap ng sa kanya ay tumulong ay kanyang nakita si
ibarra.

 ginoong ibarra, para na ninyong awa! sila ay inyong sansalain,
samanatalang humaharap ako ng mga kuadrillero!

 ano ang aking magagawa? ang itinanong ng binata, na natitigagal,
datapuwa't malayo na ang teniente mayor.

si ibarra naman ang naglingap-lingap sa kanyang paligid, at
naghahanap siya ng hindi nalalaman kung sino. sa kagalingang palad ay
anaki'y kanyang nasuliapan si elias, na walang bahalang pinanonood ang
gayong kilusan. tinakbo siya ni ibarra, hinawakan siya sa bisig at
sinabi sa kanya sa wikang kastila:

 alang-alang sa dios! gumawa po kayo ng bahagya, sakalit may
magagawa; wala po akong magawang ano man!

tila mandin siya ay nawatasan ng piloto, sapagka't nawala siya't sinuot
ang mga bumubuo ng pulutong.

naringig ang masilakbong pagmamatuwiran, mabilis na tutulan; pagkatapos
ay untiunting nagpasimula ng paghihiwahiwalay ng mga magkakapulutong,
at naalis sa bawa't isa ang anyong may gagawing kaguluhan.

at panahon na nga, sa pagka't lumalabas na ang mga sundalong may
dalang mga sandata at nakalagay sa dulo ng fusil ang bayoneta.

samantala ay ano ang ginagawa ng kura?

hindi pa nahihiga si pari sal nakatindig siya, nakatuon ang noo sa
mga persiana, sa dakong plasa ang tanaw, hindi kumikilos, at
manakanakang pinatatakas niya ang pinipigil na buntong hininga. kung
hindi sana napakadilim ang liwanag ng kanyang ilaw, marahil
napagmasdang napupuno ng mga luha ang kanyang mga mata. gayon ang
kaniyang naging anyo sa isang horas halos.

pinukaw siya sa ganitong kalagayan ng pagkakagulo sa plasa. sinundan
ng kanyang mga matang nanggigilalas ang walang tuos na pagpaparoon ay
parito ng mga tao, at ang mga tinig nila'y dumarating sa kanyang
hagawhaw na lamang. isa sa mga alilang dumating ang sa kanya ay
nagbigay alam ng nangyayari.

dumaan sa kanyang panimdim ang isang isipin. sa gitna ng mga
kaingayan at kaguluhan, sinasamantala ng mga may mahahalay na budhi
ang pagkagulat at kahinaan ng loob ng mga babae; nangasisisitikas at
nangagliligtas sa sarili, sino man ay walang nakakaalaala sa kangino
man, hindi naririnig ang sigaw, hinihimatay ang mga babae,
nangagkakasagian, nangasusungaba; dahil sa pagkagulat at pagkatakot
ay hindi pinakikinggan ang hibik ng kapurihang nalulugso, at sa
kalagitnaan ng gabi  at pagka nagkakaibigan! tila mandin
nakikinikinita niyang kalong ni krisostomo si maria klarang hindi
nakamamalay-tao, at sila ay nangawala sa kadiliman.

lumuluksong nanaog sa mga hagdanan, walang sombrero, walang baston at
parang sira ang isip na tinungo ang plasa.

nasumpungan niya roon ang mga kastilang pinagwiwikaan ang mga
sundalo, kanyang tiningnan ang mga upuang kinalalagyan ni maria klara
at ng kanyang mga kaibigan, at nakita niyang wala na sila roon.

 padre kura! padre kura! ang sigawan sa kanya ng mga kastila;
ngunit hindi niya pinansin sila. doon ay nakahinga siya: nakita niya sa
manipis na tabing na naroon ang isang anino, ang karapatdapat sambahing
anino, ang puspos ng biyaya at kalugodlugod na pangangatawan ni maria
klara, at ang sa kanyang tia na may dalang mga tasa at mga kopa.

 magaling na lamang! ang kanyang ibinulong, tila mandin walang
nangyari kung di ang pagkakasakit lamang.

sinarhan ni tia isabel, pagkatapos ang mga kapis ng bintana, at hindi
na napakita ang kaibig-ibig na anino.

lumayo sa lugar na iyon ang kura, na di man lamang nakikita ang
karamihan. nalaladlad sa harap ng kanyang mga mata ang
kagandagandahang pangangatawan ng isang dalaga, na tumutulog at
humihinga ng katamistamisan; naliliman ang bubong ng mga mata ng
mahahabang pilikmata, na ang kalantikan ay tulad sa mga pilikmata ng
mga virgen ni rafael; ngumingiti ang maliit na bibig; nalalarawan sa
boo ng pagmumukhang yaon ang pagka virgen, ang kalinisang wagas, ang
pagka walang malay kasalanan; ang pagmumukhang iyon ay isang lubhang
matimyas na panaginip sa gitna ng maputing damit ng kanyang higaan,
wangis sa isang ulo ng querubin sa gitna ng mga alapaap.

nagpatuloy ng pagkakita ang panimdim ni pari salvi ng iba't iba pang
mga bagay ; ngunit sino ang makapaglilipat sa papel ng lahat ng
mapapanimdim ng isang nag-aalab na budhi?

marahil ay ang korresponsal ng periodiko, na winakasan ang pagsaysay
ng fiesta at ng lahat ng mga nangyari sa ganitong paraan:

makalilibong salamat, walang hangang salamat sa sumapanahon at masikap
na pamamag-itan ng totoong kagalanggalang na si pari fray bernardo
salvi, na hindi kinatakutan ang lahat ng panganib, sa gitna ng
bayang iyong nagngingitngit ng galit, sa gitna ng karamihang wala
ng pinagpipitaganan; walang baston, walang sombero'y pinayapa niya ang
mga galit ng karamihan, na walang ibang ginamit liban na lamang sa
kanyang mapanghikayat na pananalita, at ang kadakilaan at kapangyarihang
kailan man ay hindi nagkukulang sa sakerdote ng isang religion ng
kapayapaan. linisan ng banal na religioso ang mga katamisan ng
pagkahimbing, na tinatamasa ng lahat ng magandang diwa na gaya ng
kanyang taglay, upang mailagang mangyari ang isang munting kasakunaan sa
kanyang mga oveja. hindi nga marahil kalilimutan ng mga mamamayan sa
san diego ang ganitong lubhang magaling na ginawa niya at magpakailan
ma'y kikilanlin sa kanyang utang na loob!





xli.

dalawang panauhin.


dahil sa kalagayan ng kalooban ni ibarra'y hindi siya mangyaring
makatulog, kaya nga't ng upang libangin ang kanyang isip at ilayo ang
mga malulungkot na panimdim na lalong lumalaki ng di kawasa kung gabi,
nagtrabajo siya, sa napag-iisang kanyang gabinete. inabot siya ng
araw sa mga paghahalohalo at pagbabagaybagay, na doon ay kanyang
inilulubog ang kapukaputol na mga kawayan at mga iba pa, na ipinapasok
pagkatapos sa mga fraskong may mga numero at natatakpan ng lakre.

ipinagbigay alam ng isang alilang lalaking pumasok ang pagdating ng
isang taong bukid.

 papasukin mo! ang kanyang sinabi, na hindi man lamang lumingon.

pumasok si elias, na nanatili sa pagkatindig at hindi umiimik.

 ah! kayo po ba? ang biglang sinabi ni ibarra sa wikang tagalog, ng
siya ay kanyang makita; ipagpaumanhin po ninyo ang aking pagka pahintay
sa inyo, hindi ko napansin ang inyong pagdating: may ginagawa akong
isang mahalagang pagtikim.

 ayaw ko pong kayo ay abalahin! ang isinagot ng binatang piloto; ang
unang ipinarito ko ay upang sa inyo'y itanong kung kayo ay may
ipagbibiling ano man sa lalawigang batangang aking patutunguhan
ngayon din, at ang ikalawa'y upang sabihin ko po sa inyo ang isang
masamang balita.

tinanong ni ibarra ng mata ang piloto.

 may sakit po ang anak na babae ni kapitang tiago, ang idinugtong ni
elias ng sabing mahinahon, datapuwa't hindi malubha.

 iyang na nga ang aking ipinanganganib! ang sinabi ng
marahan, nalalaman po ba ninyo kung ano ang sakit?

 lagnat po! ngayon, kung wala kayong ipag-uutos.

 salamat, kaibigan ko; hinahangad kong kayo ay magkaroon ng
maluwalhating paglalakbay ; datapuwa't bago kayo umalis, itulot po
ninyo sa aking sa inyo'y makapagtanong ng isa; kung sakalit lihis sa
tapat na pag-iingat ng lihim ay huwag kayong sumagot.

yumukod si elias.

 paano ang inyong ginawa't inyong nasansala ang panukalang gulo
kagabi? ang tanong ni ibarra na tinititigan si elias.

 magaang na magaang! ang isinagot ni elias ng boong kahinhinan; ang
namamatnugot ng gayong kilusa'y magkapatid na nangulila sa ama na
pinatay ng guardia sibil sa kapapalo; nagkapalad ako isang araw na
mailigtas ko sila sa mga kamay rin ng mga iyong umamis sa buhay ng
kanilang magulang, at dahil dito ay kapuwa kumikilala sa akin ng utang
na loob ang dalawa. sa kanila, ako nakiusap kagabi, at sila naman ang
sumaway na sa mga iba.

 at ang magkapatid na iyan ang kanilang ama'y pinatay sa kapapalo?

 ang kahahanggana'y kawangis din ng ama, ang isinagot ni elias ng
marahang tinig; pagka minsang tinatakan na ng kasakunaan ng kanyang
tanda ang isang mag-anak, kinakailangang mamatay nga ang lahat ng
bumubuo ng mag-anak na iyan; pagka tinatamaan ng lintik ang isang
kahoy ay nagiging alabok na lahat.

at sa pagka't namasdan ni elias na si ibarra'y hindi umiimik, siya ay
nagpaalam.

ng nag-iisa na siya ay nawala ang anyong panatag ang loob na kanyang
naipakita sa harap ng piloto, at nangibabaw sa mukha ang sakit ng
kanyang loob.

 at ako! ako ang nagpahirap ng di ano lamang sa babaeng iyan! ang
ibinulong.

dalidaling nagbihis at nanaog sa hagdanan.

bumati sa kanya ng boong kapakumbabaan ang isang maliit na lalaking
nakasuut ng luksa at may isang malaking pilat sa kaliwang pisngi, at
pinahinto siya sa paglakad.

 ano ba ang ibig ninyo? ang tanong ni ibarra.

 ginoo, lukas ang aking pangalan, ako ang kapatid ng namatay
kahapon.

 ah! inihahandog ko sa inyo ang pakikisama sa inyong pighati! at
ano pa?

 ginoo, ibig kong maalaman kung gaano ang inyong ibabayad sa mag-anak
na nangulila sa aking kapatid.

 ibabayad? ang inulit ng binata, na di napigil ang sama ng kanyang
loob; pag-uusapan na natin ito. bumalik po kayo ngayon hapon, sa
pagka't nagmamadali ako ngayon.

 sabihin po lamang ninyo kung gaano ang ibig ninyong ibayad! ang
pinipilit itanong ni lukas.

 sinabi ko na sa inyong mag-uusap na tayo sa ibang araw, ngayon ay wala
akong panahon! ani ibarrang naiinip.

 wala po kayong panahon ngayon, ginoo? ang tanong ng boong saklap
ni lukas, na humalang sa harapan ni ibarra; wala kayong panahon sa
pakikialam sa mga patay?

 pumarito na kayo ngayong hapon, kung ibig ninyong
magbigay-loob! ang inulit ni ibarrang nagpipigil; ngayon ay dadalawin
ko ang isang taong may sakit.

 ah! at dahil sa isang babaeng may sakit ay linilimot po ninyo ang
mga patay? akala ba ninyo at kami'y mga dukha'y?

 tinitigan siya ni ibarra at pinutol ang kanyang pananalita.

 huwag po sana ninyong piliting ubusin ang aking pagtitiis! ang
sinabi ni ibarra at ipinagpatuloy ang kanyang paglakad. sinundan siya ni
lukas ng titig na may kalakip na ngiting puspos ng pagtatanim ng
galit.

 napagkikilalang ikaw ang apo ng nagbilad sa arao sa aking ama! ang
ibinulong; taglay mo pa ang gayon ding dugo!

at nagbago ng anyo ng pananalita, at idinugtong:

 datapuwa, kung magbayad ka ng magaling  tayo ay magkatoto!






ang mag-asawang de espadana.


nakaraan na ang fiesta; muli na namang napag-unawa ng mga mamamayan,
kawangis din ng lahat ng taong nagdaan, na lalo ng dukha ang kaban,
na sila ay nangagkapagod, nangagpawis at totoong nangagpuyat na hindi
sila nangakapagsaya, hindi sila nangagkamit ng bagong mga kaibigan,
sa isang salita, mahal na totoo ang kanilang pagkabili sa mga kaguluhan
at sa mga basag-ulo. datapuwa't hindi kailangan; gayon din ang gagawin
sa taong darating, gayon din sa darating na ikasandaang taon, sa pagka't
hangga ngayon ay ito ang siyang naging kaugalian.

naghahari sa bahay ni kapitang tiago ang malaking kapanglawan; nakasara
ang lahat ng mga bintana, bahagya na nararamdaman ang paglakad ng
mga tao roon sa sahig, sa kokina lamang nangangahas silang magsalita
ng malakas. nararatay sa banig at may sakit si maria klarang kaluluwa
ng bahay; nababasa ang kanyang kalagayan sa lahat ng mga mukha, tulad
naman sa pagkabasa sa pagmumukha ng isang tao ng mga dinaramdam ng
kanyang kaluluwa.

 ano ba sa akala mo isabel; sa krus sa tunasan ba ako maglimos o sa
krus sa matahong? ang marahang tanong ng nababalisang ama. lumalaki
ang krus sa tunasan, datapuwa't pumapawis naman ang sa matahong; alin
kaya sa akala mo ang lalong mapaghimala?

nag iisip-isip ang tia isabel, iginalaw ang ulo at bumulong:

 paglaki  lalong malaking himala ang lumaki kay sa pumawis:
nagpapawis tayong lahat, ngunit tayong lahat ay hindi lumalaki.

 tunay nga, siya nga, isabel, ngunit alalahanin mong ang
magpawis. ang magpawis ang kahoy na ginagawa lamang na paa ng
bangko ay hindi kakaunting himala  aba! ang lalong mainam ay
maglimos sa dalawang krus, sa ganya'y walang maghihinanakit na sino man
at lalong madaling gagaling si maria klara  mabuti ba ang
pagkakahanda ng mga silid? nalalaman mo ng kasama mag-asawang doktor
ang isang bagong ginoong may pagkakamag-anak ni pari damaso;
kinakailangang huwag magkulang ng ano man.

na sa kabilang dulo ng komedor ang magpinsang si sinang at si
viktoria, na napaparoon ay sinasamahan ang may sakit. tinutulungan sila
ni andeng sa paglilinis ng mga kagamitang pilak sa pag-inom ng kha.

 nakikilala ba ninyo ang doktor espadana? ang tanong na mahigpit kay
viktoria ng kapatid sa suso ni maria klara.

 hindi! anang tinatanong; ang tanging nalalaman ko lamang sa
kanya ay mahal na totoong sumingil, ayon kay kapitang tiago.

 marahil totoong magaling siya kung gayon! ani andeng; mahal
sumingil ang bumutas ng tiyan ni dona maria, kaya nga marunong.

 haling! ang biglang sinabi ni sinang, hindi ang lahat ng
sumisingil ng mahal ay marunong na. tingnan mo si doktor guevara;
pagkatapos na di natutong umalalay sa nanganganak, hanggang sa putulin
ang ulo ng sanggol, siningil ng limampong piso ang nabaong lalaki 
sumingil ang siyang nalalaman.

 ano ang kinalaman mo? ang tanong sa kanya ng kanyang pinsan at
siya ay siniko.

 at bakit hindi ko malalaman? ang lalaki, na isang maglalagari ng
kahoy, pagkatapos na siya ay mapangulila ng kanyang asawa, napilitan
namang mawal-an siya ng bahay, sa pagka't pinilit siyang magbayad ng
alkalde, na kaibigan ng doktor  bakit hindi ko malalaman? pinautang
pa siya ng aking ama upang makapasa santa krus.

isang kokheng tumigil sa tapat ng bahay ang siyang pumutol ng lahat
ng mga salitaan.

nanaog na nagtutumakbo sa hagdanan si kapitang tiago, na sinusundan ni
tia isabel, upang salubungin ang mga bagong dating. ang mga
nagsidating na ito ay ang doktor na si don tiburkio de espadana, ang
kanyang ginoong asawang; doktora na si dona viktorina de los reyes de
de espadana at isang binatang kastilang nakalulugod ang mukha at maganda
ang kiyas.

ang sa babaeng pananamit ay isang sutlang bata na nabuburdahan ng
mga bulaklak, at may isang sombrerong may isang malaking ibong
papagayo na halos nababayuot sa mga kintas na asul at pula; ang
nangagkakahalong alabok ng daan at galapong ng bigas sa kanyang mga
pisngi ang siya manding nagdaragdag ng kanyang mga kulubot; ngayon ay
inaalalayan sa mga bisig ang kanyang asawang pilay, na gaya rin ng
siya ay makita natin sa maynila.

 ikinaliligaya kong ipakilala sa inyo ang aming pinsang si don alfonso
linares de espadana! ani dona viktorina na itinuturo ang binata; ang
ginoong ito ay inaanak ng isang kamag-anak ni pari damaso, tanging
kalihim ng lahat ng mga ministro.

bumati ng kalugodlugod ang binata; unti ng hagkan ni kapitang tiago
ang kanyang kamay.

samantalang ipinapanhik ang lubhang maraming mga maleta at mga sako
de viaje, samantalang inihahatid sila ni kapitang tiago sa kanikanilang
mga silid, pag-usapan natin ang ilang bagay na nauukol sa mag-asawang
ito, na bahagya na natin napagsalitaanan sa mga unang bahagi ng
librong ito.

si dona viktorina'y isang ginoong babaeng may taglay ng mga apat na
po't limang agosto, na katumbas ng tatlompo't dalawang abril ayon sa
kanyang balak sa aritmetika. maganda siya ng panahong bata pa, malaman
ang kanyang katawan, gayon ang madalas niyang sabihin ngunit sa
kanyang pagkawili sa panonood sa kanyang sarili, pinawal-ang halaga niya
ang maraming sa kanya ay nangingibig na mga filipino, palibhasa ay ang
minimithi niya ay ang ibang lahi. hindi niya inibig ipagkatiwala kangino
man ang kanyang maputi at maliit na kamay, datapuwa't hindi sa
pagkukulang tiwala, sa pagka't hindi mamakailang nagbigay siya sa ilang
lagalag na mga tagaibang lupain at mga tagarito ng mga pamuti at
mga hiyas na hindi maulatan ang kahalagahan.

anim na buwan pa muna bago dumating ang panahong sinasaysay namin
ngayon, nasunduan niyang ganap ang lalong kaligaligaya niyang
panaginip, ang panaginip ng boong buhay niya, na dahilan dito ay
pinawalang halaga niya ang mga pagsuyo ng kabataan at sampo ng mga
pangakong pagsinta ni kapitang tiago na ng una'y ibinubulong sa
kanyang tainga o inaawit sa ilang mga pananapat. lampas na nga sa
panahon ng masunduan niya ang kanyang mithi; ngunit palibhasa ay
kahit pamalimali'y nagsasalita si dona viktorina ng wikang kastila, at
higit kay agustina na taga saragosa ang kanyang pagka espanola,
nalalaman niya yaong kasabihang mas vale tarde que nunka magaling kay
sa wala ang magkamit kahit malaon, at siya rin ang umaaliw sa sarili
sa pagsasalita nito sa kanya rin. no hay felikidad kompleta en la
tierra ay isa naman sa kanyang laging ginagamit na kasabihan sa
kanyang buhay, sa pagka't hindi lumalabas sa kanyang mga labi ang
dalawang kasabihang ito sa harap ng ibang mga tao.

si dona viktorinang pinagdaanan na ng una, pangalawa, pangatlo at
pang-apat na kabataan sa paglaladlad ng kanyang mga lambat upang
mahuli sa dagat ng daigdig ang bagay na adhika ng kanyang mga hindi
pagkakatulog, sa kawakasa'y napilitang sumang-ayon sa ibig ng
kapalarang sa kanya ay ipagkaloob. kung naging tatlompo't isang abril
sana ang kanyang gulang, at hindi tatlompo't dalawa, ang layo'y totoong
malaki ayon sa kanyang aritmetika. isinauli disin ng kahabaghabag na
babae sa kapalaran ang inihahandog sa kanyang huli sa lambat, upang
maghintay ng lalong naaalinsunod sa kanyang kalooban. ngunit
palibhasa ay pinapanukala ng tao at ang pangangailangan ang siyang
nagpapasiya, siyang malaki ng lubha ang pangangailangan ng asawa,
napilitang magalingin na niya ang isang abang lalaki na iniabsang ng
bayang extremadura espana, at pagkatapos na makapaglagalag sa daigdig
ng anim o pitong taon, ulisis na bago, sa kawakasa'y nasumpungan niya
sa pulo ng lusong ang mapapanuluyan, salapi at isang panis ng kalipso,
na kanyang-kabiak dalandan  ay! at ang dalanda'y maasim. tiburkio
espadana ang pangalan ng kaawaawa, at baga man tatlompo't limang taon
ang gulang ay tila matanda na; gayon man ay lalong bata pa siya kay dona
viktorina, na may tatlompo't dalawa lamang. magaang maunawa ang
kadahilanan nito, ngunit panganib na sabihin.

siya ay na pa sa pilipinas na ang katungkula'y ofikial qinto sa mga
aduana, datapuwa't totoong napakalihis ang kanyang palad, na bukod sa
siya ay nahilong mainam at nabalian siya ng isang hita samantalang
naglalakbay-dagat, binawian siya ng katungkulan ng makaraan ang labing
limang araw mula ng siya ay dumating, pagbawing sa kapanahuna'y dinala
sa kanya ng salvadora, ng wala na siya kahit isang kuarta man
lamang.

sa kanyang pagkadala sa dagat, hindi niya inibig umuwi sa espana
hanggang hindi siya yumayaman, at inisip niyang maghanap-buhay sa ano
man. ayaw itulot sa kanya ng kapalaluan ng budhi ng pagka kastila ang
paggugugol ng lakas: hangad sana ng lalaking mamuhay siya sa isang
paraang walang ikapipintas ang sino man, ngunit ayaw ipahintulot sa
kanya ng kapurihan ng mga kastila na gugulin niya ang lakas sa
paggawa, at hindi siya mailigtas sa mga pangangailangan ng
kapurihang iyon.

ng mga unang araw ay nabubuhay siya sa gugol ng ilang kababayan niya,
ngunit palibhasa ay marunong mahiya si tiburkio, sa damdam niya ay
masaklap ang kanyang kinakain, kaya't hindi tumataba kung di bagkos pa
ngang nangangayayat. sa pagka't wala siyang dunong, salapi o mataas
na taong tumangkilik sa kanya, inihatol sa kanya ng kanyang mga
kababayan, upang huwag na siyang makabigat pa sa pamumuhay na siya ay pa
sa mga lalawigan at doon ay magpanggap siyang doktor sa pangagamot. ng
mga unang mula'y aayon sana ang lalaki, sa pagka't tunay nga't siya ay
naging alila sa hospital ng san karlos ngunit wala siyang natutuhang
ano man sa karunungan tungkol sa panggagamot: ang tungkulin niya roon ay
pagpagan ng alabok ang mga bangko at papagningasin ang mga bagang
pangpainit, at ito ay hindi pa, nalaon. datapuwa't sa pagka't nalalao'y
humihigpit ang kagipitan, at pinapawi ng kanyang mga kaibigan ang
mga pag-aalap-ap niya, pinakinggan niya sila sa kawakasan, siya ay na pa
sa mga lalawigan, nagpasimula siya ng pagdalaw sa ilang mga may
sakit, at sumisingil siya ng alinsunod sa inihahatol sa kanya ng
sariling budhi. datapuwa't ang nakawangis niya ay ang binatang pilosopo
na sinasabi ni sameniego, sa kahulihuliha'y sumingil siya ng mahal at
linagyan niya ng mataas na halaga ang kanyang mga dalaw sa mga may
sakit; dahil dito ay ipinalagay siyang dakilang manggagamot, at marahil
siya sana ay yumaman, kung hindi nabalitaan ng mga pangulong
manggagagamot sa maynila ang kamalakmalak na kanyang pagsingil at ang
pakikipangagaw na ginagawa sa mga ibang manggagamot.

namag-itan sa kanya ang mga walang katungkulan at ang mga
profesor. kaibigan, ang kanilang sinabi sa maganapin sa katungkulang
si dr. k., pabayaan na ninyong siya ay makatipon ng kaunting puhunan,
at pagka may anim o pitong libo na siya ay makaoowi na sa kanyang bayan
at ng doon ay mamuhay sa kapayapaan. sa katotohana'y ano ang ginagawa
sa inyong masama? na kanyang dinaraya ang mga hindi marunong
mag-ingat na mga indio? sila ay magpakatalino. siya ay isang kaawaawa;
huwag po ninyong alisin sa kanyang bibig ang pagkain; kayo sana ay
mag-asal mabait na kastila!

palibhasa ay mabait ngang kastila ang doktor, napahinuhod siyang
magwalang malay ng kagagawang iyon; ngunit sa pagka't dumating sa
tainga ng bayan ang gayong balita, nagpasimula ng pagkukulang tiwala
sa kanya, at hindi nalao't wala ng pagamot kay don tiburkio espadana at
sa ganito ay napilitan na namang halos magpalimos ng kinakain sa
araw-araw. ng panahong iyon ay nabalitaan sa isang kaibigan niya, na
naging matalik namang kaibigan ni dona viktorina, ang malaking
pangangailangan ng asawa ng ginoong babaeng ito, ang kanyang
pagsinta sa bayang espana at ang kagandahan ng kanyang puso. natanawan
ni don tiburkio roon ang isang kapilas na langit, at ipinakiusap na
siya ay ipakilala kay dona viktorina.

nagkita si dona viktorina't si don tiburkio. tarde venientibus ossa,
ang biglang sinabi marahil ni don tiburkio kung marunong sana siya ng
latin! si dona viktorina'y di na masasabing maaariari pa, tunay na di na
maaari; nauwi na lamang ang kanyang malagong buhok sa isang pusod, na
ayon sa sabi ng kanyang alilang babae'y ang ulo ng bawang ang
nakakasinlaki raw, ang mga kulubot ng kanyang mukha'y tulad sa
dinaanan ng araro at nagpapasimula na ng pag-uga ang kanyang mga
ngipin, nangagdaramdam na rin naman ang kanyang mga mata, at malaki
na ang ipinagdamdam, kaya't kinakailangan na niyang ga ipikit na ng
kaunti upang makakita sa dakong may kalayuan; ang kaugalian na lamang
niya ang tanging sa kanya ay natira.

nangagkaunawaan ng matapos ang kalahating horas na pagsasalitaan, at
nangagtanggapan sila. dahil sa ang ibig niya ang isang kastilang hindi
napakapilay, hindi totoong utal, hindi lubhang upawin, huwag napaka
bungi ang mga ngipin na huwag mapakalabis ang pananambulat ng laway
kung nagsasalita, at magkaroon sana ng lalong malaking liksi at
kategoria, na gaya ng karaniwan niyang sabihin; ngunit ang ganitong
mga bagay na kastila'y hindi lumapit kailan man sa kanya upang
ipakiusap na sa kanya ay pakasal. hindi miminsang kanyang naringig na
la okasion la pintan kalva ilinalarawang walang buhok sa ulo ang
magaling na pagkakataon, at inakala niya ng taimtim sa loob na si don
tiburkio'y siyang tunay na magaling na pagkakataon, sa pagka't salamat
sa mga gabing lubhang mapighating kanyang dinaanan, maagang nangyayari
sa kanya ang pagkapanot ng ulo. sino ang babaeng hindi matalino sa
ikatatlompo't dalawang taong gulang?

nagdamdam naman si don tiburkio, sa ganang kanya, ng hindi mawatasang
pamamanglaw ng kanyang dilidilihin ang mga unang buwan ng kanyang
pag-aasawa na ang karaniwan ay nagtatamasa ng boong katamisan. ngunit
kaniyang taglay ang pagsang-ayon sa sawing kapalaran, at humingi siyang
saklolo sa pag-aalaala sa dinaanan at dinaraanan pang gutom kung sakali.
kailan man ay hindi niya inisip ang lumangoy sa yaman o magtamo ng
mataas na katungkulan, magagaang na kamtan ang kanyang mga adhika ng
loob, hindi malalawak ang kanyang mga mithi; datapuwa't ang kanyang
pusong virgen pa ng mga panahong iyon ay naghangad ng ibang
nakasisintahing lubha. doon sa kanyang kabataan, kung pagal na siya sa
kagagawa, pagkatapos na magawa niya ang dukhang paghapon,
nagpapahingalay siya sa masamang hihigan upang tunawin ang gaspakho,
at natutulog siyang ang napapanag-inip ay isang larawang nakangiti at
mapagbigay layaw. pagkatapos, ng maragdagan ang mga sama ng loob at
mga kasalatan, nagdaan ang mga taon at hindi dumating ang kalugodlugod
na larawan, ang inisip na lamang niya ay ang isang mabait na babae,
masipag, mabuting mamahay, na makapagdala sa kanya ng kaunting salapi
sa pagkakasal, makapagbigay aliw sa kanya sa mga pagal ng paggawa at
manakanakang siya ay kagalitan. tunay, ipinalalagay niyang isang
kaligayahan ang mga pag-aaway ng mag-asawa! datapuwat ng siya ay
mapilitang maglagalag sa bayanbayan, na ang hinahanap niya ay hindi na
ang kayamanan kung hindi kaunti man lamang kaginhawahan sa pamumuhay sa
panahon kanyang ipinananatili pa sa daigdig; ng pukawin sa kanya ang
pag-asang makakikita ng kaginhawahan ng mga balibalitang bigay sa
kanya ng kanyang mga kababayang galing sa kabilang ibayo ng dagat,
lumulan siya sa isang sasakyang tungo sa filipinas, pinapamugad ng
layon sa kanyang dibdib ang isang kalugodlugod na mestisa, sa isang
magandang india na may malalaking matang maitim, napuputos ng sutla at
mga nanganganinag na mga damit, tigib ng taglay na mga brillante
at ginto at iniaalay sa kanya ang pagsinta, ang mga kokhe, at iba pa.
dumating sa filipinas at ang boong akala niya ay nasunduan na niya ang
kaganapan ng kanyang panag-inip, sa pagka't tinititigan siya ng may
halong pagtataka ng mga dalagang nakasakay sa mga kokheng plateadoong
nagpapasial sa luneta at malekon. datapuwa't ng siya ay bawian ng
katungkulan, nawala sa kanyang panimdim ang mestisa o ang india, at
linikha naman niya ng boong hirap ang larawan ng isang bao, ngunit
isang baong kalugodlugod. kaya nga't ng makita niyang nagiging
katotohanan ang isang bahagi ng kanyang panaginip, siya ay namanglaw
ngunit palibhasa ay taglay niya ang kaunting katutubong pagsangayon sa
ano mang nangyayari, sinabi niya ang sa kanyang sarili: yao'y wala
kung di isang panaginip lamang, at sa daigdig ay hindi nabubuhay sa
panaginip! sa ganito ay binibigyan niyang kapasiyahan ang kanyang mga
pag-aalinlangan: gumagamit siya ng galapong ng bigas, pshe! kung
makasal na sila ay ipag-uutos na niyang huwag gumamit; na marami ng
kulubot ang balat, ngunit ang levita niya ay lalo ng maraming gisi at
mga sursi, na yao'y isang matandang babaeng mapagyabang, mapagpasuko at
asal lalaki, datapuwa't ang gutom ay lalo ng asal lalaki, lalo ng
mapagpasuko at lalo pa manding mapagyabang, at bukod sa roon ay kaya nga
naman katutubo na niya ang pagkamatimyas na ugali, at sino ang
nakakaalam? binabago ng pagsinta ang mga kaasalan; na totoong masamang
mangastila, siya man naman ay hindi rin magaling mangastila, ayon sa
sinabi sa kanya ng puno ng negokiado ng ipagbigay alam sa kanya ang
sa kanya ay pagbawi ng katugkulan, at bukod sa roon ay ano baga iyon? na
ang babaeng iyon ay isang matandang pangit at katawatawa? siya naman ay
pilay, wala ng ngipin at saka panot pa! lalong minamagaling pa ni don
tiburkio ang siya ay mag alaga kay sa siya ay alagaan sa pagkakasakit sa
gutom. pagka linilibak siya ng alin mang kaibigan niya, ito ang kanyang
isinasagot: bigyan mo ako ng pagkain at tawagin mo akong tanga.

si don tiburkio'y isa riyan sa karaniwang sinasabing hindi gumagawa ng
masama kahit sa isang langaw: mahinhin at walang kayang magtaglay ng
isang masamang kaisipan, siya disi'y nagmisionero ng mga unang
panahon. hindi nangyaring nakapanagumpay sa kanya ang lubos na
paniniwala ng malaking kataasan, ng dakilang kamahalan at mataas na
kahalagahang sa loob ng ilang linggo'y kumakapit sa kalooban ng
pinakamalaking bahagi sa kanyang mga kababayan. hindi nagkasiya kailan
man sa kanyang puso ang magtanim ng galit; hindi pa siya nakasusumpong
ng isa man lamang na filibustero; wala siyang nakikita kung hindi
mga haling na isip na kinakailangang agawan ng pagkabuhay, sakalit
aayaw na maging haling pa kay sa kanila. ng pag-akalaang siya ay
pag-usigin sa harap ng mga hukuman dahil sa pagpapanggap niya ng
pagka manggagamot, hindi siya naghinanakit, hindi siya dumaing;
kinikilala niya ang katuwiran, at ito lamang ang kanyang isinasagot:
datapuwa't kinakailangang mabuhay!

sila nga'y napakasal o nagsiluan ang isa't isa, at na pa sa santa
ana sila at ng doon nila lasapin ang katimyasan ng unang buwan ng
bagong kasal; ngunit ng gabi ng sa kanila ay pagkakasal, nagkasakit
si dona viktorina, dahil sa katakottakot na hindi pagkatunaw ng kinain;
si don tiburkio'y napasalamat sa dios, nagpakitang siya ay mairog at
maiging mag-alaga. gayon man, ng ikalawang gabi'y ipinakilala niyang
siya ay lalaking marunong magmahal sa kapurihan, at ng manalamin siya
ng kinabukasan, ngumiti ng boong kalungkutan hanggang sa ipakita niya
ang kanyang mga ngidngid na walang ngipin: ang kauntia'y may sampong
taon ang kanyang itinanda.

sa lubhang malaking pagkalugod ni dona viktorina sa kanyang asawa,
ipinagpagawa niya siya ng magagaling na mga ngiping nailalagay at
naaalis, ipinag-utos sa lalong magagaling na mga sastre sa kiudad na
igawa ang kanyang asawa ng lalong magagaling na mga kasuutan; bumili
ng mga arana at mga kalesa; nagbilin sa batangan at sa albay ng
lalong magagaling na mga pareja ng mga kabayo, at hanggang sa
pinilit niya si don tiburkiong magkaroon ng dalawang kabayong handa sa
mga takbuhang darating.

samantalang binabago niya ang kalagayan ng kanyang asawa ay hindi niya
nililimot ang kanyang sariling katawan: kanyang iniwan ang sayang sutla
at ang barong pinya at ang ginamit niya ay ang pananamit europea;
inihalili niya sa madaling gawing puyod ng mga filipina ang
magdarayang mga fleqillo, at sa pamamag-itan ng kanyang mga
pananamit na kagulatgulat ang sa kanya ay hindi pagkabagay, binigyang
niyang ligalig ang kapayapaan ng tahimik at walang ginagawang mga
mamamayan.

ang kanyang asawang kailan man ay hindi umaalis na naglalakad, aayaw si
dona viktorinang makita ang kapilayan ng kanyang asawa, dinadala siya
sa mga lugar na walang tao, bagay na ikinahahapis na totoo ni dona
viktorina, palibhasa ay ang ibig niya ay maipagparangalan ang kanyang
asawa sa lalong hayag na mga paseo: ngunit hindi siya umiimik sa
pagpipitagan niya sa mga unang buwan ng katamisan ng mga bagong
kasal.

nagpasimula ang pagbabawas ng timyas ng kanilang pagsasama, ng
akalain ng kanyang asawang siya ay pakiusapan tungkol sa polvos de
arros galapong ng bigas at sabihin sa kanyang yao'y daya at hindi
katutubo; pinapagkunot ni dona viktorina ang kanyang mga kilay, at
siya ay tinitigan sa mga ngiping nailalagay at naaalis. hindi na umimik
ang lalaki, at napagwari ng babae kung alin ang pangpahina sa kanya ng
loob.

hindi nalao't ang isip niya ay siya ay nagdadalang tao na, at kanyang
ipinamalita ang gayong bagay sa lahat ng kanilang mga kaibigan:

 ako at si de espadana'y kami pasasa peninsula sa buwang darating;
aayaw akong ipanganak dito ang aming anak at tatawaging
revolukionario.

nilagyan niya ng isang de ang apellido ng kanyang asawa; hindi
pinagkakagugulan ng ano man ang de; ngunit nakapagbibigay
kategoria kamahalan sa pangalan. kung pumifirma siya ay ganito ang
inilalagay niya sa sariling pangalan: viktorina de los reyas de de
espadana; ang de de espadanang ito ang siyang ikinasisira ng kanyang
isip; bagay na hindi nangyaring naalis sa kanyang ulo ng litografong
gumawa ng kanyang mga tarjeta at ng kahit kanyang asawa.

 kung isa lamang de ang aking ilalagay, mawiwikang talagang wala kang
de, haling! ang sinabi sa kanyang asawa.

walang likat ang kanyang pamamalita ng ginagawa niyang mga paghahanda
sa paglalakbay, pinagsikapan niyang isaulo ang mga pangalan ng mga
duongang dinaraanan ng mga sasakyang patungo sa espana, at
nakalulugod na pakinggan siya sa pananalita: aking makikita ang ismo
ng kanal ni sues; sinasabi ni de espadanang siya raw lalong maganda, at
nalibot ni de espadana ang boong daigdig.   marahil ay hindi na ako
uuwi dito sa lupain ng mga taong gubat,   hindi ako ipinanganak
upang matira ako sa lupaing ito; lalo pang nababagay sa akin ang aden o
port said: musmos pa ako ay gayon na ang aking kaisipan, at iba pa.
pinagbabahagi ni dona viktorina ang daigdig, sa kanyang geografia, sa
filipinas at espana, na naiiba naman sa mga khulo mga taong hangal
sa madrid na binabahagi ang daigdig sa espana at amerika o kina sa
ibang pangalan.

nalalaman ng kanyang asawang ang ilang sa mga bigay na iyon ay mga
kahalingan, ngunit hindi umiimik at ng huwag siyang masigawan at
maipamukha sa kanya ang kanyang kautalan. nagpakunwari si dona
viktorinang siya ay naglilihi, at nagpahumaling sa pagsusut ng mga
damit na sarisari ang mga kulay, nagbalot ng mga bulaklak at ng mga
sintas at nagpapasial na nakabata sa eskolta, datapuwa't oh kasaliwaang
palad! nagdaan ang tatlong buwan at nalugnaw ang panag-inip, at sa
pagka't wala ng dapat ipangilag upang huwag maging revolukionario ang
anak na lalaki, hindi na niya ipinatuloy ang paglalakbay. ang
kinahiligan naman ay ang pagtatanong sa mga manggagamot, mga hilot, mga
matatandang babae't iba pa, datapuwa't nawalang kabuluhan; siyang aayaw
pasaklolo sa kangino mang santo o santa, at kanyang nililibak si san
paskual bailon, bagay na totoong ikinahahapis ni kapitang tiago; kaya
nga't sa kanya ay sinabi ng isang kaibigan ng kanyang asawa:

maniwala po kayo sa akin, ginoong babae, kayo po ang bugtong na may
espiritu fuerte matapang na diwa sa nakayayamot na lupang ito!

siya ay ngumiti baga man hindi niya nauunawa kung ano ang espiritu
fuerte at pagkagabi, sa oras ng pagtulog, itinanong kung ano ang
kahulugan niyon sa kanyang asawa.

 giliw ko, ang isinagot nito, ang nalalaman kong e  espiritu
fuerte ay ang amoniako; isang re  retorika bulaklak ng
pananalita lamang marahil ang sinabi ng aking kaibigan.

buhat niyo'y sinasabi niya kailan ma't maaari:

 ako ang bugtong na amoniako sa lubhang nakayayamot na lupaing ito, sa
pananalitang retorika; gayon ang sinabi ni ginoong n. de n., peninsular
na totoong mataas ang kategoria.

ang bawa't maibigan niya ay kinakailangang gawin; totoong napasuko
niyang lubos ang kanyang asawa, na hindi naman nagpakita ng malaking
pagsalangsang sa kanya, na ano pa at naging kahalimbawang tunay ng
isang asong maliit na sumusunod sa bawa't maibigan ni dona viktorina.
kung ginagalit siya ay hindi pinahihintulutang siya ay makapagpasial, at
kung totoong siya ay pinapagngingitngit, inaagaw kay don tiburkio ang
postisong mga ngipin at pinababayaan siyang magmukhang kagulatgulat sa
isa o ilang araw kaya, ayon sa maisipan.

naisipan ni dona viktorinang dapat maging doktor sa medikina at sa
kirugia ang kanyang asawa, at ipinaunawa niya kay don tiburkio ang bagay
na ito.

 giliw ko! ibig mo bang ako ay dakpin? ang tanong na nagugulat.

 huwag ka sanang baliw, pabayaan mo't ako ang nakakaalam! ang
isinagot, hindi ka manggagamot kangino man, datapuwa't ibig kong
tawagin ka nilang doktor ako ay doktora, hala!

at kinabukasa'y tumanggap si rodoreda ng biling iukit sa isang losa ng
maitim na marmol ang ganito: dr. de espadana, espekialista en toda klase
de emfermedades manggagamot na tangi sa lahat ng bagay na sakit.

ipinag-utos sa lahat ng mga lingkod nila sa bahay na itawag sa kanila
ang kanilang mga bagong titulo, at dahil dito ay naragdagan ang bilang
ng mga fleqillo, kumapal ang pahid na polvos de arros, at dumami ang
mga kintas at ang mga enkaje, at lalo ng tiningnang ng malaking
pagpapawalang halaga ang kanyang mga aba at kulang palad na mga
kababayang babae, na ang mga asawa ay mababa ang kamahalan kay sa
kanyang asawa. bawa't araw na magdaan ay nararamdaman niyang lalong
nagiging mahal at lalong tumataas siya, at kung magpapatuloy ang
gayong kalakaran, pagiging isang tao ay sasapantahain na niyang siya ay
kalahi ng dios.

hindi nakahahadlang ang mga dakilang kaisipang ito, na hanggang
nagdaraan ang araw ay lalo siyang tumatanda at lalong nagmumukhang
katawatawa. kailan mang masasalubong niya si kapitang tiago at maaalaala
niyang nawalang kabuluhan ang pangingibig sa kanya nito, pagdaka'y
nagpapadala siya ng piso sa simbahan sa pamisa, bilang pasasalamat.
gayon man ay iginagalang na totoo ni kapitang tiago ang kanyang asawa
dahil sa titulo na pagka manggagamot sa lahat ng bagay na sakit, at
kanyang pinakikinggang magaling ang mga ilang salitang kanyang
naipangungusap dahil sa kanyang kautalan. dahil dito, at dahil sa
hindi dumadalaw ang manggagamot na ito sa kangino man, hinirang siya ni
kapitang tiago upang siyang gumamot sa kanyang anak na babae.

kung tungkol sa binatang linares ay iba na. ng gumagayak ng pagpasa
espana, inakala ni dona viktorina ang maglagay ng isang
tagapangasiwang kastila, sa pagka't walang tiwala siya sa mga filipino
naalaala ng kanyang asawa ang isang pamangking na sa madrid, na
nag-aaral ng pag-aabogado at ipinalalagay na siyang pinakamatalas ang
kaisipan sa lahat ng mga magkakamag-anak sinulatan nga siya, na
ipinagpauna ang bayad sa sasakyan ng pagparito, at naglalakbay-dagat na
siyang dito ang tumpa, ng mapugnaw ang pananag-inip tungkol sa
pagdadalang tao.

ang tatlong ginoong ito ang siyang bagong kararating.

samantalang kumakain sila ng pangalawang agahan, dumating si pari
salvi, at sa pagka't siya ay kakilala na ng mag-asawa, ipinakilala nila
sa kanya, sampo ng mga taglay na karapatan ng binatang si linares, na
nagdamdam kahihiyan.

ayon sa kaugalia'y si maria klara ang siyang pinag-usapan; ang dalaga'y
nagpapahingalay at natutulog. napagsalitaanan ang tungkol sa
paglalakbay: ipinagparangalan ni dona viktorina ang kanyang katabilan
sa pagpintas sa mga tagalalawigan, sa kanilang mga bahay na pawid, sa
kanilang mga tulay na kawayan, na hindi kinalimutang sabihin sa kura
ang pagka sila ay mga kaibigan ng segundo kabo, ng alkaldeng si gayon,
ng oldor na si ganyan, ng intendente at iba pa, mga taong pawang
matataas na totoong naaalang-alang sa kanila.

 kung naparito po sana kayo kamakalawa, dona viktorina, ang isinunod
ni kapitang tiago, pagkatapos ng isang sandaling pagtahimik ng
usapan, inyo po sanang nakatagpo ang marilag na kapitan general: diyan
siya nakaupo.

 ano? paano? naparito ba ang kapitang general? at dito sa inyong
bahay? kasinungalingan!

 sinasabi ko po sa inyong diyan siya nakaupo! kung naparito po sana
kayo kamakalawa.

 ah! sayang na hindi nagkasakit agad si klarita! ang biglang sinabi
niyang taglay ang tunay na pagdaramdam, at saka pinagsabihan si linares:

 naringig mo na, pinsan? dirito ang kapitan general! nakita mo na
kung totoo ang sabi ni de espadana, ng sabihin sa iyong ang paroroonan
mo'y hindi bahay ng isang walang kabuluhang indio? sa pagka't
talastasin po ninyo na ang aming pinsa'y ng nasa madrid ay kaibigan ng
mga ministro at ng mga duque, at doon kumakain sa bahay ng konde del
kampanario.

 ng duque de la torre, viktorina, ang isinala ng kanyang asawa.

 gayon din lamang iyon, ikaw pa ba naman ang magsasabi sa akin?

 mararatnan ko po kaya si pari damaso sa kanyang bayan? ang
isinalabat ni linares, na si pari salvi ang kinakausap; malapit daw
rito ang sabi sa akin.

 aba, naririto siya ngayon at hindi malalao't siya ay paririto, ang
isinagot ng kura.

 gaano kalaki ang aking tuwa! may dala akong sulat na ukol sa
kanya, ang biglang sinabi ng binata, at kung hindi lamang sa ganitong
maligayang pagkakataon ng pagparito kong ito, nagsadya disin pa ako ng
pagparito upang siya ay aking dalawin.

samantala ay nagising ang maligayang pagkakataon.

 de espadana? ani dona viktorina ng matapus ang pagkain, ating
titingnan na si klarita? at saka sinabi kay kapitang tiago: dahil sa
inyo lamang, don santiago; dahil sa inyo lamang! hindi gumagamot ang
aking asawa kung di sa mga matataas na tao lamang, at iyon pa man, iyon
pa man! hindi kawangis ang aking asawa ng mga taga rito! hindi
siya nanggagamot sa madrid kung hindi sa mga taong matataas lamang.

tinungo nila ang kinalalagyan ng may sakit na babae.

halos ngitngit ng dilim ang silid na kinalalagyan ng may sakit,
nakalapat ang mga bintana, dahil sa panganganib sa hihip ng hangin,
at nanggagaling ang bahagyang liwanag doon sa dalawang malalaking
kandilang pagkit na nakatirik at nagniningas sa harap ng isang larawan
ng virgen sa antipolo.

nabibigkisan ang ulo ng isang panyong basa ng agua de kolonia,
nababalot na mabuti ang katawan sa mapuputing kumot na may saganang mga
tiklop, na siyang tumatakip sa kanyang pagka anyong virgen, nakahiga ang
dalaga sa kanyang katreng kamagong na napapamutihan ng mga kortinang
jusi at pinya.

ang kanyang mga buhok na nakaliligid sa mukha niyang tabas itlog ang
nakararagdag ng gayong nanganganinag na pamumutla, na binibigyang
buhay lamang ng malalaking mga matang puspos ng kalungkutan. na sa
kanyang siping ang kanyang dalawang kaibigang babae at si andeng na may
babae na isang sanga ng asukena.

pinulsuhan siya ni de espadana, siniyasat ang kanyang dila, tinanong
siya ng ilan, at saka nagsalitang iiling iling:

 i  ito ay may sakit, ngunit maaring gumaling!

minasdan ni dona viktorina ng boong kalakhan ng loob ang mga
nalilimpi.

 liqueng may kahalong gatas sa umaga, jarabe de altea, dalawang
pildora ng sinoglosa! ang ipinag-utos ni de espadana.

 laksan mo ang iyong loob, klarita, ang sabi ni dona viktorina na sa
kanya ay lumapit; naparito kamit ng gamutin ikaw  ipakikilala ko sa
iyo ang pinsan namin!

nawiwili si linares sa panonood sa mga kalugodlugod na mga mata ni
maria klara, na anaki'y may isang hinahanap, kaya't hindi niya naringig
ang sa kanya ay pagtawag ni dona viktorina.

 ginoong linares ang sa kanya ay sinabi ng kura, na ano pa at pinukaw
siya sa kanyang pagkawili sa panonood; narito na si pari damaso.

at tunay nga namang dumarating si pari damaso, na namumutla at ga
nalulungkot na; pagbabangon niya sa higaa'y si maria klara ang unang
kanyang dinalaw. hindi na siya ang dating pari damaso, na totoong mataba
at mapag-aglahi; ngayon ay lumalakad na walang imik at anyong
hahapayhapay.




 may nangyari sa kalamba na gayon ding bagay.

 sa original na wikang kastila'y sinasabing kasaronse
napakasal sila o kasaronse naghulihan sa pamamag-itan ng
pangangaso, laro ng salitang hindi magawa sa wika natin.






mga panukala.


hindi niya pinansin ang sino man, tuloytuloy siya sa higaan ng may
sakit, at saka niya hinawakan ang kamay nito:

 maria! ang kanyang sinabi ng hindi maulatang pag-irog, at bumalong
sa kanyang mga mata ang mga luha; maria, anak ko, hindi ka
mamamatay!

binuksan ni maria ang kanyang mga mata at tiningnan siya ng tanging
pagtataka.

sino man sa mga nakakakilala sa frankiskano'y hindi nangaghihinala man
lamang na siya ay may taglay ng gayong lubhang mga kagiliwgiliw na
damdamin; hindi inaakala ng sino mang sa ilalim ng gayong matigas at
magaspang na anyo ay may tangkilik na isang puso.

hindi nakapanatili roon si pari damaso, at umiiyak na parang musmos na
lumayo sa dalaga. tinungo niya ang kaida upang doon ay maibulalas niya
ang kanyang kapighatian, sa lilim ng mga gumagapang na halaman sa
durungawan ni maria klara.

 pagkalakilaki ng kanyang pag-ibig sa kanyang inaanak! ang sapantaha
ng lahat.

pinagmamasdan siya ni fray salvi na hindi kumikilos at hindi umiimik, at
nangangagat labi ng bahagya.

ng anyong natatahimik na si pari damaso ay ipinakilala sa kanya ni dona
viktorina ang binatang si linares, na sa kanya ay magalang na lumapit.

walang imik na pinagmasdan siya ni pari damaso, mula sa mga paa hangang
ulo, inabot ang sulat na sa kanya ay iniabot ni linares, at binasa ang
lihim na iyong anaki'y hindi napag-uunawa ang laman, sa pagka't
tumanong:

 at sino po ba kayo?

 ako po'y si alfonso linares, na inaanak ng inyong bayaw  ang
pautal na sinabi ng binata.

lumiyad si pari damaso, muling minasdan ang binata, sumaya ang mukha at
nagtindig.

 aba, ikaw pala ang inaanak ni karlikos! ang biglang sinabi at siya ay
niyakap; halika't ng kita ay mayakap  may ilang, araw lamang na
katatanggap ko pa ng kanyang sulat  aba, ikaw pala! hindi kata
nakikilala  mangyari baga, hindi ka pa ipinanganganak ng aking
lisanin ang lupaing iyon; hindi kata nakilala!

at pinakahihigpit ng kanyang matatabang mga bisig ang binata, na
namumula, ayawan kung sa kahihiyan o sa pagkainis. tila mandin nalimutan
ng lubos ni pari damaso ang kanyang pighati.

ng makaraan ang ilang sandali ng pagpapakita ng paggiliw at
pagtatanong sa kalagayan ni karlikos at ni pepa, tumanong si pari
damaso:

 at ngayon! ano ang ibig ni karlikos na gawin ko sa iyo?

 tila mandin may sinasabi sa sulat na kaunting bagay , ang muling
sinabi ni linares ng pautal.

 sa sulat? tingnan ko? aba, siya nga! at ang ibig ay ihanap kata
ng isang katungkulan at isang asawa! hmm! katungkulan 
katungkulan, magaang; marunong ka bang bumasa't sumulat?

 tinanggap ko ang pagka abogado sa universidad kentral!

 karambas! ikaw pala'y isang pikapleitos mapang udyok sa pag-uusapin
datapuwa't wala sa iyong pagmumukha  tila ka isang mahinhing dalaga,
ngunit lalong magaling! datapuwa't bigyan kata ng isang asawa 
hm! hmm! isang asawa.

 padre, hindi po ako lubhang nagdadalidali, ang sinabi ni linares na
nahihiya.

datapuwa't si pari damaso ay nagpaparoon ay parito sa magkabikabilang dulo
ng kaida, na ito ang ibinubulong: isang asawa, isang asawa!

hindi na malungkot at hindi naman masaya ang kanyang mukha; ngayon ay
nagpapakilala ng malaking kataimtiman at wari ay may iniisip.
pinagmamasdan ni pari salvi ang lahat ng ito mula sa malayo.

 hindi ko akalaing makapagbibigay sa akin ng malaking kapighatian ang
bagay na ito! ang ibinulong ni pari damaso ng tinig na
tumatangis; datapuwa't sa dalawang kasamaa'y dapat piliin ang
pinakamaliit.

at lumapit kay linares at saka inilakas ang pananalita:

 halika, bata, anya: kausapin nata si santiago.

namutla si linares at kusang napahila sa sakerdote, na nag-iisipisip sa
paglakad.

ng magkagayon ay humalili naman sa pagpaparoon ay parito sa kaida si pari
salvi, na naggugunamgunam ayon sa dati niyang kaugalian.

isang tinig na sa kanya ay nagbibigay ng magandang araw ang siyang
nagpahinto ng kanyang kapaparoon ay parito: tumunghay at ang nakita
niya'y si lukas, na sa kanya ay bumati ng boong kapakumbabaan.

 ano ang ibig mo? ang tanong ng mga mata ng kura.

 among, ako po ang kapatid ng namatay sa kaarawan ng fiesta! ang
sagot na kahapishapis ni lukas.

umudlot si pari sal

 at ano? ang ibinulong na bahagya na maringig.

nagpupumilit umiyak si lukas at pinapahid ng panyo ang kanyang mga
mata.

 among, ang sinabing nagtutumangis, naparoon po ako sa bahay ni don
krisostomo upang humingi ng kabayaran sa buhay , ipinagtabuyan muna
ako ng sikad, at ang sabi ay aayaw raw siyang magbayad ng ano man, sa
pagka't nanganib daw siyang mamatay sa sala ng aking giliw at
kahabaghabag na kapatid. nagbalik po ako o kahapon, ngunit siya ay
nakapasa maynila na, at nag-iwan ng limang daang piso upang ibigay sa
akin, parang isang kaawang-gawa, at ipinagbiling huwag na raw bumalik
ako kailan man! ah, among, limang daang piso sa aking kaawa-awang
kapatid, limang daang piso, ah! among!

ng una'y pinakikinggan siya ng kura na nagtataka at inuulinig ang
kanyang pananalita, saka untiunting nasnaw sa kanyang mga labi ang
isang lubhang malaking nagpapawalang halaga at pag-alipusta, sa
pagkamasid ng gayong daya at paglambang, na kung nakita sana ni lukas,
marahil siya ay tumakas at nagtumakbo ng boong tulin.

 at ano ang ibig mo ngayon? ang itinanong na kasabay ang sa kanya ay
pagtalikod.

 ay! among, sabihin po ninyo sa akin, alang-alang sa dios, kung ano
kaya ang dapat kung gawin; sa tuwi na'y nagbibigay ang among ng
mabubuting mga hatol.

 sino ang may sabi sa iyo? hindi ikaw tagarito.

 nakikilala ang among sa boong lalawigan!

lumapit sa kanya si pari salvi na nanglilisik ang mga mata sa galit,
itinuro sa kanya ang lansangan at saka sinabi sa gulat na si lukas:

 humayo ka sa iyong bahay at pasalamat ka kay d. krisostomo na hindi
ka ipinabilanggo! lumayas ka rito!

nalimutan ni lukas ang kanyang pagpapakunwari at bumulong:

 aba ang isip ko ay.

 lumayas ka rito! ang sigaw ni pari salvi na malaki ang galit.

 ibig ko po sanang makipagkita kay pari damaso.

 may gagawin si pari damaso  lumayas ka rito! ang muling
ipinagutos ng matindi ng kura.

nanaog si lukas na nagbububulong:

 isa pa naman ito  pagka siya ay hindi nagbayad ng magaling!
kung sino ang bumayad ng magaling.

nangagsidalo ang lahat, dahil sa malakas na katatalak ng kura, pati ni
pari damaso, ni kapitan tiago at ni linares.

 isang walang hiyang hampas-lupa, na naparitong nanghihingi ng limos
at aayaw magtrabajo! ang sinabi ni pari salvi, na dinampot ang sombrero
at baston at tinungo ang kumbento.






pagsisiyasat ng konkienkia.


mahabang araw at malulungkot na mga gabi ang ginawang pagtatanod sa
ulunan ng hihigan; nabinat si maria klara karakarakang matapos
makapagkumpisal, at wala siyang sinasalita, sa boong kanyang
pagkahibang, kun di ang pangalan ng kanyang ina, na hindi niya
nakikilala. datapuwa't siya ay pinakaaalagaan ng kanyang mga kaibigang
babae, ng kanyang ama at ng kanyang tia; nagpapadala ng mga pamisa
at ng mga limos sa lahat ng mga larawang mapaghimala; nangako si
kapitan tiagong maghahandog ng isang bastong ginto sa virgen sa
antipolo, at sa kawakasa'y nagpasimula ng untiunting paghibas ng
lagnat ng boong kahusayan.

nanggigilalas ang doktor de espadana sa mga kabisaan ng jarabe de
altea at ng pinaglagaan ng liquen, mga panggamot na hindi binabago.
sa laking pagkatuwa ni dona viktorina sa kanyang asawa, isang araw na
natapakan nito ang kola ng kanyang bata, hindi niya nilapatan ng
kaugaliang parusang bawian ng panglagay na ngipin, kun di nagkasiya na
lamang na sa kanya ay sabihin:

 kung hindi ka pa naging pilay, tatapakan mo pati ng korse!

 at hindi gumagamit ng korse si dona viktorina!

isang hapon, samantalang dinadalaw ni sinang at ni viktoria ang kanilang
kaibigan, nangagsasalitaan naman sa komedor ang kura, si kapitang tiago
at ang mag-anak ni dona viktorina, hanggang sila ay nangagmimirindal.

 tunay ngang aking dinaramdam ng di kawasa, ang sinasabi ng
doktor; at daramdamin din namang totoo ni pari damaso.

 at saan po ang sabi ninyong siya ay ililipat nila? ang itinanong ni
linares sa kura.

 sa lalawigang tayabas! ang isinagot ng kura ng walang kabahalaan.

 ang magdaramdam naman ng malaki ay si maria pagka kanyang
nalaman, ani kapitang tiago; siya ay kanyang kinagigiliwang parang
isang ama.

tiningnan siya ng pasuliyap ni fray sal

 inaakala ko po among, ang ipinagpatuloy ni kapitang tiago, sa
nagbuhat ang lahat ng sakit na ito sa sama ng loob na kanyang
tinanggap ng araw ng fiesta.

 gayon din ang aking akala, at magaling po ang ginawa ninyo sa hindi
pagpapahintulot na siya ay kausapin ni ginoong ibarra; siya sana ay lalo
ng lumubha.

 at kung hindi sa amin, ang isinalabat ni dona
viktorina, sumasalangit na sana si klarita at nag-aawit na ng mga
pagpupuri sa dios.

 amen jesus! ang inakala ni kapitan tiagong marapat sabihin.

 inyo rin namang palad na hindi nagkaroon ang aking asawa ng ibang may
sakit na lalong mataas ang uri, sa pagka't kung nagkagayon ay napilitan
sana kayong tumawag ng iba, at dito ay pawang mga hangal; ang aking
asawa ay.

 aking inaakala, at ipinagpapatuloy ko ang aking sinabi, ang
isinalabat naman sa kanya ng kura, na ang pagkapangumpisal ni maria
klara ang siyang pinagbuhatan niyong magaling na pagbabago ng kanyang
kalagayan, na siyang sa kanya ay nakapagligtas ng buhay. higit sa lahat
ng gamot ang isang konkienkiang malinis, at pakaunawaing hindi ko
tinututulan ang kapangyarihan ng dunong, lalong-lalo na ang dunong sa
kirugia! ngunit ang isang malinis na konkienkia'y  basahin ninyo
ang mga banal na libro, at inyong makikita kung gaano ang mga sakit na
napagaling sa pamamag-itan lamang ng isang mabuting konfesion.

 ipatawad po ninyo, ang itinutol ni dona viktorina na nag-init, ang
tungkol diyan sa kapangyarihan ng konfesion. gamutin nga po ninyo
ang asawa ng alferes ng isang konfesion.

 isang sugat, ginoong babae, ay hindi isang sakit na may
ikinapangyayari ang konkienkia! ang isinagot ni pari salvi, na may
halong poot; gayon man, ang isang mabuting konfesion ay makapaglalayo
sa kanya sa pagtanggap ng mga hampas na gaya ng kanyang mga
tinanggap kaninang umaga.

 sa kanya ay marapat! ang ipinagpatuloy ni dona viktorina, na parang
hindi niya naringig ang lahat ng sinabi ng pari sal napakawalang
bait ang babaeng iyan! sa simbaha'y wala ng ginagawa kung di masdan
ako, mangyari baga! siya ay isang babaeng walang kapararakan;
tatanungin ko na sana siya niyong linggo kung mayroon akong mga
tautauhan sa mukha, ngunit sino ang magkakapol ng dumi sa sarili sa
pakikipag-usap sa taong walang uri?

sa ganang sa kura, naman ay parang hindi niya naringig ang lahat ng mga
kaltab na ito, at nagpatuloy:

 maniwala po kayo sa akin, don santiago; ng malubos na gumaling ang
inyong anak ay kinakailangang makinabang bukas; dadalhan ko siya rito
ng viatiko  inaakala kong wala siyang ano mang dapat na
ipangumpisal, gayon man  kung ibig niyang mangumpisal ng sandali
ngayong gabi.

 ayawan ko, ang idinugtong agad ni dona viktorina, na sinamantala ang
isang patlang ng salitaan, hindi ko mapag-isip kung bakit may mga
lalaking nangagkakaroon ng pusong mag-asawa sa gayong mga panggulat,
na gaya na nga ng babaeng iyan; kahit malayo'y namamasid kang saan
siya nanggaling; napagkikilalang namamatay siya ng kainggitan;
mangyari baga! gaano na ang sahod ng isang alferes?

 nalalaman na po ninyo, don santiago, sabihin ninyo sa inyong pinsang
ihanda ang may sakit sa pakikinabang bukas; paririto ako ngayong gabi
upang siya ay bigyang kapatawaran sa mumunting kasalanan.

at sa pagka't nakita niyang lamalabas si tia isabel, pinagsabihan niya
ito sa wikang tagalog:

 ihanda po ninyo ang inyong pamangkin sa pangungumpisal ngayong
gabi; dadalhan ko siya rito bukas ng viatiko; sa ganya'y lalong
madadali ang kanyang paggaling.

 nguni, padre, ang ipinangahas na itinutol ng kimi ni
linares, baka po niya akalaing siya ay nanganganib na mamatay.

 huwag po kayong mabahala! ang sa kanya ay isinagot na hindi siya
tinitingnan; nalalaman ko ang aking ginagawa: marami ng totoong may
sakit ang aking inalagaan. bukod sa roon ay sasabihin niya kung ibig niya
o hinding makinabang, at makikita ninyong siya ay paooo sa lahat.

ang unauna'y napilitan si kapitan tiagong sa lahat ay paoo.

 pumasok si tia isabel sa silid na kinalalagyan ng may sakit.

nananatili sa hihigan si maria klara, namumutla, totoong namumutla; na
sa kanyang tabi ang kanyang dalawang kaibigang babae.

 kumain ka pa ng isang butil, ang sa kanya ay sabi ni sinang ng
paanas, at sa kanya ay ipinakita ang isang butil na maputi, na kinuha sa
isang maliit na tubong kristal; ang sabi niya ay pagka nakaramdam ikaw
ng tunog o hugong sa tainga mo ay iyong ihinto ang panggagamot.

 hindi na ba sumulat uli sa iyo? ang tanong na marahan ng may sakit.

 hindi, marahil siya ay totoong maraming ginagawa!

 hindi ba nagpapasabi sa akin ng ano man?

 walang sinasabi kung di kanyang pagpipilitang siya ay alsan ng
arsobispo ng exkomunion upang.

inihinto ang salitaan, sa pagka't dumarating ang tia.

 sinabi ng among na maghanda ka raw sa pangungumpisal, anak ko, ani
tia isabel; iwan ninyo siya at ng magawa niya ang pagsisiyasat ng
kanyang konkienkia.

 diyata't wala pa namang isang linggong nakapangungumpisal
siya! ang tutol ni sinang, ako ay walang sakit, datapuwa't hindi ako
nagkakasala ng lubhang malimit!

 aba! hindi ninyo nalalaman ang sabi ng kura: nagkakasala ang banal
ng makapito sa maghapon? hala, ibig mo bang dalhin ko rito sa iyo ang
ankora, ang ramillete o ang matuwid na landas ng pagpasa langit?

hindi sumagot si maria klara.

 hala, hindi ka mapapagod, ang idinugtong ng mabait na tia upang
aliwin siya; ako na ang babasa ng pagsisiyasat ng konkienkia, at wala
kang gagawin kung di mag-alaala ng mga kasalanan.

 isulat mo sa kanyang huwag na niya akong alalahanin! ang ibinulong
ni maria klara sa tainga ni sinang, ng ito ay nagpapaalam na sa kanya.

 ano iyon?

 datapuwa't nasok ang tia at napilitan si sinang na lumayo, na hindi
naunawa ang sinabi sa kanya ng kanyang kaibigan.

inilapit ng mabait na tia ang isang silla sa ilaw, naglagay ng salamin
sa mata sa dulo ng kanyang ilong, binuksan ang maliit na libro at
nagsalita:

 pakinggan mong magaling, anak ko; pasisimulan ko sa mga utos ng
dios; dadalangan ko at ng ikaw ay makapaggunamgunam; kung sakalit
hindi mo nariringig na magaling ay sasabihin mo sa akin at ng maulit
ko sa iyo; nalalaman mo ng sa ikagagaling mo ay hindi ako napapagal
kailan man.

nagpasimula ng pagbasa, na ang tinig ay walang bagobago at anyong
humal, ng mga pagdidilidili ng mga bagay na ipinagkakasala. siya ay
tumitigil ng matagal sa wakas ng bawa't pangkat, upang mabigyang
panahon ang dalaga sa pag-aalaala ng kanyang mga kasalanan at
pagsisihan.

minamasdan ni maria klara ang alang-alang na walang tinutukoy. ng
matapos na ang unang utos na ibigin ang dios na lalo sa lahat ng
bagay, hinihiwatigan siya ni tia isabel sa ibabaw ng kanyang salamin
sa mata, at ikinatutuwa niya ang anyong pagka nagdidilidili at
nalulungkot. banal na umubo, at pagkatapos ng isang matagal na
paghinto'y pinasimulan ang pangalawang utos. bumabasa ng taimtim sa
loob ang mabait na matandang babae, at ng matapos ang pagbubulaybulay,
muling tiningnan ang kanyang pamangkin, na untiunting ibinaling ang ulo
sa kabilang dako.

 bah! ang sinabi sa sarili ni tia isabel; dito sa huwag magpahamak
manumpa sa kanyang santong pangala'y hindi nga maaaring magkasala ang
abang ito! lumipat tayo sa ikatlo.

at ang pangatlong utos ay pinagmunglaymunglay at pinagwaring magaling
at binasa ang lahat ng bagay na pinagkakasalanan ng laban sa kanya.
muli na namang tiningnan niya ang higaan; datapuwa't ngayon ay itinaas
ng tia ang salamin, kinusot ang mga mata; nakita niyang dinala ng
kanyang pamankin ang panyo sa mukha at pinahid ang mga luha.

 hm! anya, ejem! minsan ay natulog ang kaawaawang ito samantalang
nagsesermon.

at muling inilagay sa dulo ng kanyang ilong ang salamin niya sa mata,
saka sinabi sa sarili:

 tingnan natin kung hindi siya gumalang sa kanyang ama at ina, na gaya
ng hindi niya pangingilin sa mga fiesta.

at binasa ang ikapat na utos ng tinig na lalong madalang at lalo ng
pahumal, sa pagka't inaakala niyang sa gayong paraan ay lalo na niyang
binibigyang kadakilaan ang kanyang gawa, na gaya ng kanyang nakitang
inaasal ng marami sa mga fraile: hindi nakakapakinig kailan man si tia
isabel ng pangangaral ng isang kuakero, sa pagoa't kung nagkagayon ay
pinapanginig naman sana niya ang kanyang katawan.

samantala ay makailang dinala ng dalaga ang panyo sa kanyang mga mata,
at lalo ng napapakingan ang lakas ng kanyang paghinga.

 pagkagalinggaling na kaluluwa! ang iniisip sa sarili ng matandang
babae; siya na lubhang masunurin at mapagpakumbaba sa lahat! ako ay
nagkasala ng lalong marami kay sa kanya, gayon may hindi ako
nangyaring-mapaiyak ng totohanan kailan man.

at pinasimulan niya ang ikalimang utos, na lalong mahahaba ang paghinto
at lalong ganap ang pagkahumal ng pananalita, kay sa ng una, sakalit
maari pa, na sa pagsusumikap niyang mainam sa gayong gawa ay hindi niya
naringig ang paghagulhol na iniinis ng kanyang pamangkin. sa isa
lamang pagtigil na kanyang ginawa, pagkatapos ng mga pagkanilaynilay
tungkol sa pagpatay sa kapuwa tao sa pamamag-itan ng sandata, naringig
niya ang mga daing ng makasalanan. ng magkagayon ay humigit sa pagka
dakila ang tinig, pinagpilitan niyang basahin ang nalalabing utos sa
anyong nagbabala, at ng mapanood niyang patuloy rin ang pag-iyak ng
kaniyang pamangkin.

 tumangis ka, anak, ko, tumangis ka! ang kanyang sinabi, at siya ay
lumapit sa higaan: kung gaano kalaki ang iyong pagtangis ay gayon din
ang pagkadali ng pagpapatawad sa iyo ng dios. gamitin mo ang pighating
kontrikion sa pagka't lalong magaling kay sa atrikion. tumangis
ka, anak ko, hindi mo nalalaman kung gaano ang aking galak na tinatamo
sa panonood ko ng iyong pag-iyak! pagdagukan mo naman ang iyong dibdib,
huwag mo lamang kalalakasan, sa pagka't may sakit ka pa.

datapuwa't sa pagka't anaki'y mandin nagkakailangan ang pighati ng
pag-iisa at ng pagka walang nakamamalay, upang lumala, ng makita ni
maria klarang siya ay nasubukan, untiunting tumigil ng pagbubuntong
hininga, pinahid ang kanyang mga mata, na walang sinasabing ano man at
hindi sumasagot sa kanyang tia ng kahit kataga.

ipinagpatuloy nito ang pagbasa, ngunit sa pagka't huminto ang
pagtangis ng sa kanya ay nakikinig, lumipas ang kaalaban ng kanyang
loob sa kanyang gawa, at ang mga huling utos ng dios ay nakapag-antok
sa kanya at sa kanya ay nakapaghikab, na ano pa at naging malaking
kasiraan sa pananalitang pahumal na nakayayamot na sa gayon ay nahihinto.

 hindi ko mapaniniwalaan kung hindi ko makikita! ang iniisip sa
sarili ng matandang babae; nagkakasalang tulad sa isang sundalo ang
batang ito laban sa unang limang utos ng dios, datapuwa't hindi kahit
isang kasalanang magaang man lamang mula sa ikaanim hangang sa ikasampo,
ano pa at tumbalik sa amin! kung paano na ang lakad ng daigdig ngayon!

at nagsindi ng isang kandilang malaki sa virgen sa antipolo at dalawang
maliliit na kandila sa nuestra senora del rosario at sa nuestra senora
del pilar, na kanyang inihiwalay roon muna at inilagay sa isang sulok
ang isang garing na santo kristo, upang ipaunawang hindi dahil sa kanya
kaya isinindi ang mga kandilang iyon. hindi rin nakabahagi sa gayong
bagay ang virgen sa delarokhe: siya ay isang taga ibang lupaing hindi
kilala, at hindi pa nakariringig si tia isabel ng isa man lamang
himala na kanyang ginawa.

hindi namin nalalaman kung ano kaya ang nangyari sa ginawang; konfesion
ng gabing iyon; pinagpipitagan namin ang mga lihim na iyan. mahabang
totoo ang kumpisal, at nahiwatigan ng tiang mula sa malayo'y
binabantayan ang pamangkin, na hindi ikinikiling ng kura ang kanyang
tainga sa mga salita ng may sakit, kung di nakaharap sa mukha ni
maria klara, at tila mandin wari ibig niyang basahin o hulaan sa
pagkagagandang mga mata ng dalaga ang mga pag-iisip.

lumabas sa silid si pari salving namumutla't nangingilis ang mga
labi. sino mang makapanood ng kanyang noong nagdidilim at pigta ng
pawis, mawiwikang siya ang nagkumpisal kay maria klara at hindi nga
narapat magkamit ng kapatawaran.

 jesus, maria, josef! ang sinabi ng tia na nagkukrus; sino ang
makatatarok sa kalooban ng mga kinabataan ngayon?






ang mga pinag-uusig.


tinatanglawan ng isang malamlam na liwanag na inilalaganap ng buwan at
umulusot sa malalagong mga sanga ng mga kahoy, ang isang lalaking
naglalagalag sa kagubatan, na maraha't mahinahon ang lakad. manakanaka
at anaki baga'y ng huwag maligaw, sumusutsot siya ng isang tanging
tugtugin, na ang karaniwan ay sinasagot ng gayon ding sutsot sa dakong
malayo. matamang nakikinig ang lalaki, at ipinagpapatuloy, pagkatapos,
ang paglakad na ang tinutunto'y ang malayong huni.

sa kawakasan, ng kanyang maraanan ang libolibong mga nakahahadlang
kung gabi sa paglalakad sa isang gubat na hindi pa nalalakaran, siya ay
dumating sa isang maliit na puang na naliliwanagang ganap ng buwan sa
ikaapat na bahagi ng kanyang paglaki. matataas na mga malalaking
batong buhay, na napuputungan ng mga kahoy ang siyang nakababakod sa
paligid, na ano pa at wari isang nababakurang panoorang nagiba; mga
kahoy na bagong putol, mga punong naging uling ang nakapupuno sa
gitna, na nangahahalo sa pagkalalaking mga batong buhay, na
kinukumutan ng pakaposkapos ng lumikha ng kanyang kulubong na mga
dahong berde ang kulay.

bahagya pa lamang kararating ng lalaking di kilala'y siyang paglabas
namang bigla ng isang lalaki rin sa likuran ng isang malaking bato,
lumapit at binunot ang isang revolver.

 sino ka? ang tanong sa wikang tagalog na mabalasik ang tinig,
kasabay ang pagtataas ng gatillo ng kanyang sandata.

 kasama ba ninyo si matandang pablo? ang sagot ng bagong kararating
na mahinahon ang tinig, na hindi sinagot ang katanungan at hindi
nagugulumihanan.

 ang kapitan ba ang itinatanong mo? oo, narito.

 kung gayon ay sabihin mong narito si elias at siya ay hinahanap, anang
lalaki na hindi iba kung di ang talinghagang piloto.

 kayo po ba'y si elias? ang itinanong ng kanyang kausap na taglay
ang tanging pagpipitagan, at saka lumapit, at gayon man ay patuloy rin
ang paguumang sa kanya ng bunganga ng revolver; kung gayon ay 
halikayo.

sumunod sa kanya si elias.

pumasok sila sa isang anyong yungib na palusong sa kailaliman ng lupa.
ipinauunawa sa piloto, ng tagapamatnubay na nakakaalam ng daan, kung
palusong, kung kailan dapat yumukod o gumapang; gayon man ay hindi nalao't
sila ay nangagsirating sa isang may anyong salas, na bahagya na
naliwanagan ng mga huepe, at ang nangaroroon ay labingdalawa o labing
limang lalaking may taglay na mga sandata, marurumi ang mga mukha at
kagulatgulat ang mga pananamit, na nakaupo ang mga iba, ang iba naman ay
nakahiga, at nagsasalitaan ng bahagya. namamasdan ang isang matandang
lalaking mapanglaw ang pagmumukha, nakapulupot sa ulo niya ang isang
bigkis na may dugo, nakalagay ang mga siko sa isang batong ginagawang
pinaka mesa, at pinagninilay-nilay ang ilaw na sa gayong karaming usok
na ibinubuga'y bahagya na ang inilalaganap na liwanag: kung hindi sana
talastas nating iyon ay isang yungib ng mga tulisan, mawiwika natin, sa
pagbasa ng malaking pagngangalit sa mukha ng matandang lalaki, na
siya ang torre ng gutom sa araw na sinusundan ng paglamon ni ugolino
sa kanyang mga anak.

umanyong humilig ang nangahihigang mga lalaki ng dumating si elias at
ang namamatnugot sa kanya, datapuwa't sa isang hudyat nito ay
nangagsitahimik at nangagkasiya na lamang sa pagmamasid sa piloto, na
walang taglay na ano mang sandata.

untiunting lumingon ang matandang lalaki at ang natagpuan ng kanyang
mga mata'y ang nakapagpipitagang kiyas ni elias, na nakapugay na siya ay
pinagmamasdang puspos ng kalungkutan at pagbibigay halaga.

 ikao ba? ang itinanong ng matandang lalaki, na sumaya ng kaunti
ang mga mata ng makilala ang binata.

 sa anong kalagayan aking nasumpungan kayo! ang ibinulong ni elias
sa babahagyang tinig at iginagalaw ang ulo.

hindi umimik ang matanda at tumungo, humudyat ng isa sa mga tao,
nanangagsitindig sila at lumayo, na kanilang sinulyap muna't sinukat ng
mga mata ang taas at bikas ng pangangatawan ng piloto.

 tunay nga! ang sinabi ng matandang lalaki ng silang dalawa'y
nagiisa na; ng kata'y patuluyin sa aking bahay, na may anim na buwan
ngayon, ako ang ng panahong iyon ay nahahabag sa iyo; ngayon ay nagbago
ang kapalaran, ngayon ay ikaw naman ang nahahabag sa akin. ngunit umupo
ka at sabihin mo sa akin kung bakit ka nakarating hangang dito.

 may labing limang araw na ngayong ibinalita sa akin ang nangyari sa
inyong kasakunaan, ang madalang na isinagot ng binata sa mahinang
tinig, na ang ilaw ang siyang tinitingnan; pagka alam ko ay lumakad na
agad ako, nagpakabikabila ako sa mga kabundukan, halos dalawang
lalawigan ang aking nalibot.

 napilitan akong tumakas at ng huwag magsabog ng dugong walang malay;
natatakot humarap ang aking mga kaaway at ang kanila lamang inilalagay
sa aking hirap ay ang ilang mga kaawaawa, na walang ginawa sa akin
kahit kaliitliitang kasam-an.

ng makalampas ang sandaling hindi pag-imik na ginamit ni elias sa
pagbasa ng mga kaisipang mapapanglaw sa mukha ng matandang lalaki,
nagpatuloy ng pananalita ang binata:

 naparito ako't ibig kong ipakiusap sa inyo ang isang bagay. sa pagka't
hindi ako nakasumpong, kahit aking pinaghanap, ang bahagyang labi man
lamang ng mag-anak na may kagagawan ng kasawiang palad naming
mag-anak, minagaling ko ang iwan ang lalawigang aking tinatahanan upang
tumungo sa dakong timugan at makisama sa mga pulutong ng mga hindi
binyagan at nabubuhay ng boong kalayaan: ibig po ba ninyong lisanin
ang bagong pinasisimul-an ninyong pamumuhay at sumama sa akin? lalagay
akong tunay na inyong anak, yamang namatay ang anak po ninyo, at
kikilalin ko kayong ama, yamang wala na akong magugulang?

umiling ang matanda ng paayaw, at nagsalita:

 sa gulang na aking dinating, pagka niyakap ng kalooban ang isang
pasiyang kakilakilabot, ay dahil sa wala ng sukat pagpaliiran. isang
taong gaya ko, na ginamit ang kanyang kabataan at ang kanyang
kagulangan sa pagpapagal at ng kamtan ang sariling ginhawa at ang sa
mga anak sa panahong hinaharap; isang taong nagpakumbaba sa lahat ng
mga naging kalooban ng kanyang mga puno, na tumupad ng boong
pagtatapat sa mabibigat na katungkulan, na nagtiis ng lahat upang
mamuhay sa katahimikan at sa isang katiwasayang mangyayaring kamtan;
pagka tinalikdan ng ganitong taong pinalamig na ang dugo ng panahon,
ang lahat ng kanyang pinagdaanan at ang boong pagdaraanan pa, at sumasa
mga pampangin na ng libingan, ay sa pagka't kanyang napagkilalang
lubos na walang kapayapaang masusumpungan at ang katiwasiya ay hindi
siyang kalakilakihang kagalingan! ano't magpapakatira pa sa hindi
sariling lupain upang magbuhay dukha? dating ako ay may dalawang anak na
lalaki, isang anak na babae, isang bahay, isang kayamanan; aking dating
tinatamo ang pagpipitaga't pagmamahal ng madla; ngayon ay isang kahoy na
pinutlan ng mga sanga ang aking kawangis, lagalag, nagtatago,
pinag-uusig sa mga kagubatang tulad sa isang halimaw, at anong dahil
at ginawa sa akin ang lahat ng ito? dahil sa inilugso ng isang lalaki
ang kapurihan ng aking anak na babae, sa pagka't hiningi ng mga
kapatid sa lalaking iyang magsulit siya ng katampalasanang kanyang
ginawa, at sa pagka't ang lalaking iyan ay nangingibabaw sa mga iba sa
pamamag-itan ng pamagat na ministro kinakatawan ng dios. inalintana
ko, gayon man, ang lahat ng ito, at akong ama, ako, na siniraan ng
puri sa aking katandaan, aking ipinatawad ang kaalimurahan,
ipinagpaumanhin ko ang kasilakbuhan ng kabataan at ang mga karupukan
ng katawang lupa, at sa kasiraang iyong hindi na mangyayaring maisauli,
ano ang dapat kong gawin kung di ang huwag ng umimik at iligtas ang
nalabi? datapuwa't nanganib ang tampalasang baka sa humigit kumulang
na kadalia'y kamtan niya ang panghihiganti, kaya't ang ginawa'y humanap
ng kapahamakan ng aking mga anak na lalaki. nalalaman mo ba kung ano
ang kanyang ginawa? hindi? natatalastas mo bang linubid ang
kasinunga-lingang kunuwa'y linooban ang kumbento, at sa mga isinakdal
ay kasama ang isa sa aking mga anak? hindi nairamay iyong isa, sa
pagka't wala't na sa ibang bayan. nalalaman mo ba ang mga katakottakot
na pahirap na sa kanila ay ginawa? nalalaman mo, sa pagka't
nangagkakawangis ang ganitong mga pahirap sa lahat ng mga bayan.
aking nakita, nakita ko ang aking anak na nakabiting ang tali sa
kanyang sariling buhok, naringig ko ang kanyang mga sigaw, aking
naringig na ako ay kanyang tinatawag, at ako, sa aking karuwagan at
palibhasa ay namarati ako sa kapayapaan, hindi ako nagkaroon ng
katapangang pumatay o magpakamatay kaya! nalalaman mo bang hindi
napatotohanan ang pangloloob na iyon, napaliwanagan ang bintang, at ang
naging parusa'y ilipat sa ibang bayang ang kura, at ang aking anak ay
namatay dahil sa mga pahirap na ginawa sa kanya? ang isa, ang
nalalabi sa akin, ay hindi duwag na gaya ng kanyang ama; at sa
katakutan ng taksil na nagpahirap na ipanghiganti sa kanya ang
pagkamatay ng kanyang kapatid, ginamit na dahilan ang kawal-an ng
kedula personal na nalimutang sandali, piniit ng guardia sibil,
pinahirapan, ginalit at pinasamang totoo ang loob sa kasalimura
hanggang sa siya ay mapilitang magpakamatay! at ako, ako ay buhay pa
pagkatapos ng gayong kalakilakihang kahihiyan, datapuwa't kung hindi
ako nagkaroon ng tapang-ama sa pag-sasanggalang ng aking mga anak,
may natitira pa sa aking isang puso upang italaga sa isang panghihiganti
at manghihiganti ako! untiunting nangagkakatipon ang mga maygalit sa
ilalim ng aking pamiminuno, pinararami ang mga kawal ko ng aking mga
kaaway, at sa araw na mapagkilala kong ako ay makapangyarihan na,
lulusong ako sa kapatagan at tutupukin ko sa apoy ang aking
panghihiganti at ang aking sariling buhay! at darating ang araw na iyan
o walang dios!

at nagtindig ang matandang lalaki, na nagngingitngit, at idinagdag,
na nagniningning ang paningin, malagunlong ang tinig at sinasabunutan
ang kanyang mahahabang mga buhok:

 sumpain ako, sumpain ako na aking pinigil ang mapanghiganting kamay
ng aking mga anak; ako nga ang pumatay sa kanila! kung pinabayaan ko
sanang mamatay ang may sala, kung hindi sana ako lubos nanalig sa
justikia ng dios at sa justikia ng mga tao, ngayon disi'y may mga
anak pa ako, marahil sila ay nangagtatago, datapuwa't ngayon ay may mga
anak naman sana ako, at hindi sila sana nangamatay sa kapapahirap!
hindi ako ipinanganak upang maging ama, kaya wala akong mga anak
ngayon! sumpain ako, na hindi ko natutuhang makilala sa aking
katandaan ang lupaing aking kinatatahanan! datapuwa't matututo akong
ipanghiganti ko kayo sa pamamag-itan ng apoy, ng dugo at ng aking
sariling kamatayan!

ang kulang palad na ama, sa kasilakbuhan ng kanyang pighati, nalabnot
ang bigkis ng ulo, at dahil sa gayon ay nabuksan ang sugat sa noo, at
doon ay bumalong ang isang batisang dugo.

 pinagpipitagan ko ang inyong pighati, ang muling sinabi ni elias, at
napagwawari ko ang inyong panghihiganti; ako naman ay gaya rin ninyo, at
gayon man, sa aking panganganib na baka aking masugatan ang walang
malay, lalong minamagaling ko pa ang kalimutan ko ang aking mga
kasawiang palad.

 mangyayari kang makalimot, sa pagka't bata ikaw at sa pagka't hindi
ka namamatayan ng isa man lamang anak, ng sino mang siyang iyong
katapusang maaasahan! ngunit aking ipinangangako sa iyo, hindi ko
sasaktan ang sino mang walang kasalanan. nakikita mo ba ang sugat na
ito? upang huwag kong mapatay ang isang kaawaawang kuadrillerong
gumaganap ng kanyang katungkulan, ipinaubaya kong siya ang sumugat sa
akin.

 datapuwa't tingnan po ninyo ani elias pagka lampas ng sandaling
hindi pag-imik; tingnan po ninyo kung alin ang kakilakilabot na siga na
inyong pagsusugbahan sa ating kulang palad na mga bayan. kung gaganapin
ng inyong sariling mga kamay ang inyong panghihiganti, gaganti ng
katakot takot ang inyong mga kaaway, hindi laban sa inyo at hindi rin
laban sa mga taong sandatahan, kung di laban sa bayan, na ang
karaniwan ay siyang isinusumbong, at pagkakagayon ay gaano karaming mga
paglabag sa katuwiran ang mangyayari!

 mag-aral ang bayang magsanggalang sa sarili, magsanggalang sa sarili
ang bawa't isa!

 talastas po ninyong iyan ay hindi mangyayari! ginoo, kayo po'y aking
nakilala ng ibang panahon, niyong panahong kayo po'y sumasaligaya,
niyao'y pinagkakalooban ninyo ako ng mga paham na aral; maitutulot
baga ninyong?

naghalukipkip ang matanda at wari ay nakikinig.

ginoo, ang ipinagpatuloy ni elias, na pinakasusukat na magaling ang
kanyang mga wika; nagka palad akong makagawa ng isang paglilingkod sa
isang binatang mayaman, may magandang puso, may kaloobang mahal at mithi
ang mga ikagagaling ng kanyang tinubuang bayan. ang sabihana'y may
mga kaibigan ang binatang ito sa madrid, ayawan ko, datapuwa't ang
masasabi ko sa inyo'y siya ay kaibigan ng kapitan general. ano po ang
inyong akala kung siya ay ang ating papagdalhin ng mga karaingan ng
bayan at siya ay pakiusapan nating magmalasakit sa katuwiran ng mga
sawing palad?

umiling ang matandang lalaki.

 mayaman ang sabi mo? walang iniisip ang mga mayayaman kung hindi ang
dagdagan ang kanilang mga kayamanan; binubulag sila ng kapalaluan at
ng kaparangalanan, at sa pagka't ang karaniwan ay magaling ang kanilang
kalagayan, lalo na kung sila ay may mga kaibigang makapangyarihan, sino
man sa kanila ay hindi nagpapakabagabag sa pagmamalasakit sa mga kulang
palad. nalalaman kong lahat, sa pagka't ng una'y ako ay mayaman!

 ngunit ang taong sinasabi ko po sa inyo'y hindi kawangis ng mga
iba: siya ay isang anak na inalimura dahil sa pag-aala-ala sa kanyang
ama; siya ay isang binata, na sa pagka't hindi malalao't magkakaasawa,
nag-iisip isip siya ng sa panahong darating, ng isang magandang
kasasapitan ng kanyang mga anak.

 kung gayon ay siya ay isang taong magtatamong ligaya; ang katuwiran
nating ipinagtatanggol ay hindi ang sa mga taong na sa kaligayahan.

 datapuwa't iyan ang katuwirang ipinagtatanggol ng mga taong may
puso!

 hari na nga! ang muling sinabi ng matandang lalaki at saka
naupo, ipalagay mo ng ang binatang iyan ay sumang-ayong siya ang
maghatid ng ating karaingan hangang sa kapitang general; ipalagay mo
ng siya ay makakita sa pangulong bayan ng espana ng mga diputadong
magsanggalang sa atin, inaakala mo na baga kayang papagtatagumpayin na
ang ating katuwiran?

 atin munang tikmang gawin bago tayo gumamit ng isang paraang
kinakailangang magsabog ng dugo, ang isinagot ni elias, dapat na
makapagtaka po sa inyo, na ako, na isa rin namang sawing palad, bata at
malakas ang katawan, ang siyang makiusap sa inyo, na kayo ay matanda na at
mahina, ng mga paraang payapa: at ganito, sa papka't aking napanood
ang lubhang maraming kahirapang tayo rin ang may kagagawang gaya rin ng
mga kagagawan ng mga malulupit; ang mahina ang siyang nagbabayad.

 at kung sakaling wala tayong magawang ano man?

 may magagawa tayo kahit kakaunti, maniwala po kayo; hindi ang lahat
ng mga nangangatungkulan sa baya'y hindi marunong kumilala ng
katuwiran. at kung wala tayong masundaan, kung aayaw pakinggan ang ating
kahingian, kung magpakabingi na ang tao sa kapighatian ng kanyang
kapuwa, pagnagkagayon ay hahandog po ako sa bawa't inyong ipag-uutos!

niyakap ang binata ng matandang lalaking lipos ng malaking katuwiran.

 tinatanggap ko ang iyong panukala, talastas kong gumaganap ka ng
iyong pangako. paririto ka sa akit kata'y tutulungan upang
maipanghiganti ang iyong mga magugulang, at ako naman ay tutulungan mo
upang maipanghiganti ko ang aking mga anak, ang aking mga anak na
pawang nakakatulad mo!

 samantala ay huwag po ninyong pababayaang mangyari ang ano mang
gahasang kagagawan.

 isasalaysay mo ang mga karaingan ng bayang pawang talastas mo na,
kailan ko malalaman ang kasagutan?

 sa loob po ng apat na araw ay mag-utos po kayo ng isang taong
makipagkita sa akin sa pasigan ng san diego, at sasabihin ko sa kanya
ang maging kasagutan sa akin ng taong aking inaasahang. kung siya ay
sumang-ayo'y kanilang kikilalanin ang ating katuwiran, at kung hindi'y
ako ang unaunang matitimbuang sa pakikilabang ating gagawin.

 hindi mamamatay si elias, si elias ang mamiminuno kung matimbuang si
kapitang pablong busog na ang puso sa kanyang panghihiganti, anang
matandang lalaki.

at siya rin ang sumama sa binata hanggang sa makalabas sa labas.




xl

sabungan.


upang ipangilin sa filipinas ang hapon ng araw ng linggo'y napasasa
sabungan ang karaniwan, na gaya naman sa espanang ang larong pakikiaway
ng tao sa toro ang siyang pinaroroonan. ang pagsasabong ng manok,
hilig na masamang dito ay dinala ng mga taga ibang lupain at mahigit
ng isang daang taong ginagawang panghuli ng salapi, ay isa riyan sa
mga pangit na pinagkaratiban ng bayan, na lalong malaki ang kasam-an
kay sa opio sa mga insik; diya'y napaparian ang dukha't inilalagay sa
panganib ang kanyang boong pagkabuhay, sa pagmimithing siya ay
magkasalaping hindi nagpapagal; napaparian diyan ang mayaman't ng
maglilibang, at diya'y kaniyang ginagamit ang salaping labi sa kanyang
mga piging at mga misa de grakia; datapwa't sa kanila sa mga
mayayaman ang kapalarang diya'y pinaglalaruan, palibhasa ay magaling na
totoo ang pagkakaturo sa sasabungin, marahil lalong magaling kay sa
pagkaturo sa kanilang anak na lalaki, na siyang hahalili sa ama sa
sabungan, at wala nga kaming itututol sa bagay na ito.

sa pagka't ipinahihintulot ng gobyerno, at hanggang halos kanyang
ipinagaanyaya, sa pag-uutos na gawin ang gayong panoorin sa hayag na
mga plasa, sa mga araw ng fiesta at ng makita ng lahat at
makahikayat ang uliran, pagkatapos ng misa mayor hanggang sa dumilim
sa hapon walong oras, dumalo tayo sa larong ito upang hanapin ang
ilang mga kakilala.

walang ikinatatangi ang sabungan sa san diego sa mga sabungan sa
iba't ibang bayan, liban na lamang sa ilang mga bagay. nababahagi sa
tatlong pitak: ang una, sa makatwid baga'y ang pasukan, ay isang
malaking kabahayang tuwid, na may dalawampong metro ang haba at labing
apat na metro ang luang; sa isa sa kanyang mga tagilira'y may isang
pintuang isang babae ang karaniwang nagbabantay, na siyang katiwala sa
paniningil ng sa pinto, o kabayaran sa pagpasok doon. sa buwis na
itong bawa't isa'y nagbibigay roon, tumatanggap ang gobyerno ng isang
bahagi, mga ilang daang libong piso sa isang taon: sinasabing sa
salaping itong ibinabayad ng vikio upang siya ay magkaroon ng
kalayaan, nanggagaling ang ipinagpapatayo ng mga maiinam na mga
paaralan, ipinagpapagawa ng mga tulay at mga daan, ipinagtatatag ng
mga ganting pala upang lumusog ang pagsasaka at pangangalakal 
purihin nawa ang vikio na naghahandog ng gayong lubhang magagaling na
mga bunga! sa unang pitak na ito nalalagay ang mga nangagbibili ng
hitso, mga tabako, mga kakanin, mga pagkain at iba pa; naririan diyan
ang karamihang batang lalaking sumasama sa kanilang mga ama o amaing sa
kanila ay nagsasakit ng pagtuturo ng mga lihim ng pamumuhay.

kapanig ang pitak na ito ng isa pang lalong malaki ng kaunti, isang
pinaka salas, na pinagtitipunan ng madla bago gawin ang mga soltada.
nariyan ang pinakamarami sa mga manok, na nangatatali ng isang lubid
sa lupa, sa pamamag-itan ng isang pakong but-o o luyong; nariyan ang
mga tahur, ang mga malulugdin sa sabong, ang mananari: diyan
nangagkakayari, nagninilaynilay, nangungutang, sumusumpa,
nagtutungayaw, humahalakhak; hinihimas niyon ang kanyang manok, na
pinaraanan ng kamay ang ibabaw ng makikintab na mga balahibo;
sinisiyasat nama't binibilang nito ang mga kaliskis sa mga paa;
pinagsasalitaanan ang mga maiinam na gawa ng mga bayani; diya'y
inyong mapapanood ang maraming mga mukhang malulungkot, na bitbit sa
mga paa ang bangkay na wala ng balahibo; ang pinakamahalmahal na hayop
sa loob ng ilang buwan, pinalayawlayaw at sa kanya ay ipinagkatiwala ang
lalong kaayaayang mga pag-asa, ngayon ay wala kung di isang bangkay na
lamang, na ipagbibili sa isang peseta, upang luting luya ang kahalo at
kanin sa gabi ring iyon: sik transit gloria mundi. pauwi na ang natalo
sa kanyang bahay, na pinaghihintayan sa kanya ng esposang kakabakaba
ang loob at ng mga limalimahid na mga anak, na hindi na taglay ang
kaunting pamimilak at ang sasabungin. yaong lahat na mga panaginip na
kalugodlugod, yaong mga pagaalagang tumagal ng mahabang panahon, mula
sa pagbubukang liwayway hanggang sa paglubog ng araw, yaong lahat ng
mga pagpapahirap at pagpapagal, ang kinauwia'y isang peseta, ang mga
nalabing abo sa gayong kakapal na aso. sa ulutang ito nakikipagtutulan
ang lalong pangod na isip: ang lalong gagasogaso ay pinagsisiyasat na
magaling ang gayong bagay, tinitimbang, pinagmamasid, ibinubukadkad ang
mga pakpak, hinihipo ang mga kasukasuan ng mga hayop na iyon.
maiinam na totoo ang pananamit ng mga ilang sinusundan at liniligid
ng mga kaanib ng kanikanilang mga sasabungin; marurumi naman ang
mga iba, natatatak sa kanilang mamayat na mga mukha ang larawan ng
vikio, at kanilang sinusundan ng boong pagmimithi ang mga kilos ng
mga mayayaman at kanilang pinagmamasdang magaling ang mga pustahan, sa
pagka't mangyayaring mahuho ang mga bulsa, datapuwa't hindi
nangyayaring masiyahan ang masamang hilig; diya'y walang mukhang hindi
gising; diya'y wala ang mapagpabayang filipino, ang tamad, ang hindi
makibin: ang lahat ay pawang kilusan, masimbuyong budhi, pagsusumikap;
masasabing sila ay may isang kauhawang siyang nagbibigay kasayahan sa
tubig sa pusali.

buhat sa ulutang ito ay tumutungo sa labanang ang pamagata'y rueda.
ang tuntungan nito, na nababakuran ng kawayan, ang karaniwan ay mataas
kay sa dalawang panig na sinabi na ng una. sa dakong itaas, na halos
sumusuko na sa bubungan, may mga graderia, lunsodlunsod bagang upuan,
na iniuukol sa mga manonood o mga magsasabong, dalawang salitang
nagkakaisa ng kinauuwian. sa boong itinatagal ng labanan ay napupuno
ang mga graderiang ito ng mga taong may gulang na at ng mga batang
nangagsisigawan, nangaghihiyawan, nangagpapawis, nangag-aaway at
nangagtutungayaw: ang kagalinga'y bihirang bihira ang babaeng
nakararating diyan. nangasasa rueda ang mga taong litaw, ang mga
mayayaman, ang mga bantog na tahur, ang kontratista a entista at
ang sentenkiador tagahatol. sa lupa, na mainam ang pagkakapikpik ay
nangaglalaban ang mga hayop, at buhat diya'y ipinamamahagi ng
kapalaran sa mga familia ang mga tawanan o mga pagtangis, ang
magagaling na pagkain o ang kagutuman.

sa horas ng ating pagpasok ay naroroon na ang gobernadorkillo, si
kapitang pablo, si kapitang basilio, si lukas, ang tao bagang may pilat
sa mukha, na totoong nagdamdam ng pagkamatay ng kanyang kapatid.

lumapit si kapitang basilio sa isa sa mga taong bayan at tumanong:

 nalalman mo ba kung anong manok ang dala rito ni kapitang tiago?

 hindi ko po na lalaman; may dumating po sa kanyang dalawa kaninang
umaga, ang isa sa kanila ay ang lasak na tumalo sa talisayin ng konsul.

 sa akala mo kaya ay mailalaban sa kanya ang aking si bulik?

 aba, naku, mailalaban po! ipupusta ko po sa inyong manok ang aking
bahay at ang aking baro!

dumarating sa sandaling iyon si kapitang tiago. ang pananamit ay tulad
sa mga malalakas na magsasabong: barong liessong kaatong, salawal na
lana at sombrerong jipijapa. sumusunod sa kanya ang dalawang alila; dala
ng isa ang lasak at ang isa naman ay isang puting sasabunging totoong
pagkalakilaki.

 ang sabi sa akin ni sinang ay pagaling na ng pagaling si maria! ani
kapitang basilio.

 wala ng lagnat, datapuwa't mahina pa.

 natalo po ba kayo kagabi?

 kaunti; nalalaman kong nanalo kayo  titingnan ko kung makababawi
ako.

 ibig po ba ninyong isabong ang lasak? ang tanong ni kapitang
basilio, na tinitingnan ang manok, at saka hiningi ito sa alila.

 alinsunod, sakalit may pustahan.

 gaano po ba ang ipupusta ninyo.

 kung magkukulang din lamang sa dalawa'y hindi ko na isasabong.

 inyo bang nakita na ang aking bulik? ang tanong ni kapitang basilio
at saka tinawag ang isang taong may dalang isang maliit na sasabungin.

 gaano po ba ang ipupusta ninyo? ang tanong.

 kung gaano ang inyong ipusta.

 dalawa at limang daan?

 tatlo?

 tatlo!

 sa susunod!

ilinaganap ng nangagkakabilog na mapakialam sa buhay ng may buhay,
ang balitang papaglalabanin ang dalawang bantog na manok; kapuwa sila
may mga pinagdaanan at kapuwa kabalitaan sa galing. ibig ng lahat na
makita, masiyasat ang dalawang kabalitaan; may mga nagpapasiya, may
nanghuhula.

samantala ay lumalaki ang kaingayan, nararagdagan ang kaguluhan,
linulusob ang rueda, linulundag ang mga graderia. dala ng mga
soltador sa rueda ang dalawang manok, isang puti at isang pula, na
kapuwa may sandata na, baga man ang mga tari ay may kaluban pa.
nariringig ang mga sigaw na sa puti!, sa puti!, may mangisangisa
namang sumisigaw ng sa pula! ang puti ang siyang llamado at ang
pula ang dejado.

sa gitna ng karamiha'y nangagpapalibotlibot doon ang guardia sibil;
hindi nila suot ang pananamit na ukol sa mahal na kapisanang ito;
datapuwa't hindi naman sila nakapaisano. salawal na gingong may
franjang pula, barong nababahiran ng asul na galing sa naaalis na tina
ng blusa, gorrang pangkuartel narito ang kanilang panglinlang na soot
na nababagay naman sa kanilang inuugali: namumusta at nagbabantay,
nanggugulo at nangagsasalitang di umano'y panangagasiwaan nila ang
pananatili ng kapayapaan.

samantalang nangagsisigawan, isinasahod ang kamay, kinakalog sa kamay
ang kaunting salaping pinakakalasing; samantalang hinihikap sa bulsa ang
katapustapusang salapi, o sakalit walang salapi ay nangangako, at
ipinangangakong ipagbibili ang kalabaw, ang malapit ng anihin sa
bukid, at iba pa; dalawang bagongtao, na wari ay magkapatid, sinusundan
ng mga paninging nananaghili ang mga naglalaro, nangagsisilapit,
bumubulong ng ilang kiming pananalitang sino may walang nakikinig,
nalalao'y lalong nangalulungkot at nangagtitinginang masasama ang
loob at nangagngingitngit. paimis na sila ay pinagmamasid ni lukas
ngumingiti ng ngiting malupit, pinatutunog ang mga pisong pilak,
dumaan siya sa siping ng dalawang magkapatid, at saka siya sumigaw nasa
rueda ang tingin:

 narito ang limampo, limampu laban sa dalawampo, sa puti!

nangagtitigan ang magkapatid.

 sinasabi ko na sa iyo, ang ibinubulong ng matandang kapatid, na
huwag mong ipaglahatan ang kuarta; kung nakinig ka sana sa akin,
ngayon ay may ipupusta tayo sa pula!

lumapit ng boong kakimian ang bunso kay lukas at kinalabit siya sa
bisig.

 aba! ikaw pala? ang biglang sinabi nito, na lumingon at
nagpapakunwari ng pagtataka; pumapayag ba ang kapatid mo sa sinabi ko
sa kanya o naparito ka't pumupusta?

 paanong ibig ninyong kami'y makapusta'y natalo na ang lahat naming
salapi?

 kung gayon ay pumayag na kayo?

 aayaw siya! kung pautangin sana ninyo kami ng kaunti, yamang
sinasabi ninyong kami inyong nakikilala.

kinamot ni lukas ang ulo, hinila ang baro at muling nagsalita:

 tunay ngang kayo ay aking nakikilala; kayo ay si tarsilo at si bruno,
mga kabataan at malalakas. talastas kong ang matapang ninyong ama'y
namatay dahil sa ibinibigay sa kanyang isang daang palo sa araw araw ng
mga sundalo; alam kong hindi ninyo iniisip na ipanghiganti siya 

 huwag po sanang makialam kayo sa aming pamumuhay; ang isinalabat sa
kanya ng matandang kapatid na si tarsilo, iyan ay nakahihila ng
kasakunaan. kung wala kaming kapatid na babae'y malaon ng panahong
kami'y binitay na sana!

 binitay na kayo? ang mga duwag lamang ang nabibitay, ang walang
salapi at walang tumatangkilik. at sa paano man ay malapit ang bundok.

 sandaang piso laban sa dalawampo, sa puti ako! ang sigaw ng isang
nagdaan.

 pautangin ninyo kami ng apat na piso , tatlo  dalawa, ang
ipinamanhik ng lalong bata; pagdaka'y babayaran namin kayo ng ibayo;
pasisimulan na ang soltada.

muling kinamot ng lukas ang ulo.

 tst! hindi akin ang salaping ito, ibinigay sa akin ni don krisostomo
at inilalaan sa mga ibig maglingkod sa kanya. ngunit aking nakikitang
kayo'y hindi gaya ng inyong ama; iyon ang tunay na matapang; ang hindi
matapang ay huwag maghanap ng mga laro.

at saka umalis doon, baga man hindi totoong nagpakalayo.

 pumayag na tayo, may pinagkakaibhan pa ba? ani bruno. iisa ang
kinauuwian ng mabitay o mamatay na marahil: walang ibang kinauukulan
nating mga dukha.

 tunay na nga, ngunit gunitain mo ang ating kapatid na babae.

samantala ay nagliwanag ang rueda, magpapasimula ang labanan.
tumatahimik na ang mga tinig, at nangatira sa gitna ang dalawang
soltador taga-bitaw at ang mananari. sa isang hudyat ng
sentenkiador tagahatol ay inalsan ng mananari ang mga tari ng
kanikanyang kaluban, at kumikintab ang mga maninipis na mga talim, na
pawang nangagbabala, maniningning.

lumapit sa bakod ang dalawang magkapatid na kapuwa malungkot, itinuon
ang kanilang noo sa kawayan at nangagmamasid. lumapit ang isang lalaki
sa kanila at sila ay binulungan sa tainga.

 pare! isang daang piso laban sa sampo, sa puti ako!

tiningnan siya ni tarsilo ng patanga. siniko siya ni bruno, at sinagot
niya ito ng isang ungol.

tangan ng mga soltador ang mga manok ng isang anyong kalugod-lugod,
at iniingatan nilang huwag silang masugatan. dakilang katahimikan ang
naghahari: masasapantahang liban na lamang sa dalawang soltador ang mga
naroroon ay pawang mga kagulatgulat na mga taotaohang pagkit. pinaglapit
nila ang dalawang manok; tinangnan ng isa ang ulo ng kanyang manok at
ng tukain ng kalaban upang magalit, at bago ginawa naman ng isa sa
kanyang manok ang gayon din; dapat magkaroon ng pagkakatulad sa lahat
ng pag-aaway, na ano pa at kung ano ang nangyayari sa mga sasabungin
sa paris ay kawangis din sa mga sasabungin dito. pinapagharap,
pagkatapos at pinapagkahig sila, at sa gayong paraan ay nauunawa ng mga
kaawaawang mga hayop kung sino ang bumunot sa kanila ng isang maliit
na balahibo at kung sino ang kanilang makakalaban. nagsisipanindig na
ang kanilang mga pulok, nangagtititigan at mga kidlat ng galit ang
siyang nangagsisitakas sa kanilang mabibilog at maliit na mga mata.
pagkakagayon ay dumating na kapanahunan; binitiwan sila sa lupa, na
nangagkakalayo ng kaunti, at saka sila linayuan.

marahang nangaglalapit sila. nangaririnig ang yabag ng kanilang yapak
sa matigas na lupa; sino man ay hindi nagsasalita, sino man ay hindi
humihinga. ibinababa at itinataas ang ulo, na wari ay nangagsusukatan
sa tinginan, bumubulong ang dalawang sasabungin ng marahil pagbabala
o pagpapawalang halaga. natanawan nila ang maningning na dahon ng tari,
na nagsasabog ng malamig ang nangangasul na sinag; nagbibigay sigla
sa kanila ang panganib, at walang ano mang takot na nagpapanalubong ang
dalawa, ngunit sa isang hakbang na layo'y nangagsihinto,
nangagtitigan, ibinaba ang ulo at muling pinapangalinag ang kanilang
balahibo. sa sandaling iyon ay naligo ng dugo ang kanilang maliit na
utak, sumilang ang lintik, at taglay ang kanilang katutubong tapang ay
mabilis na nagpanalpok ang dalawa, nagkapanagupa ang tuka laban sa tuka,
ang dibdib laban sa dibdib, ang patalim laban sa patalim at ang pakpak
laban sa pakpak: naiwasan ng isa't isa ng boong katalinuan ang saksak
at walang nanglaglag kung hindi ilang balahibo lamang. muling nagtitigan
na naman; kaginsaginsa'y biglang lumipad ang puti, napaimbulog at
iniwawasiwas ang pamatay na tari; ngunit ibinaluktot ng pula ang
kanyang mga hita at ibinaba ang ulo, kaya walang nahampas ang puti kung
di ang hangin; ngunit pagbaba sa lapag, sa pangingilag na siya ay
masaksak sa likod, maliksing pumihit at humarap sa kalaban. dinaluhong
siya ng saksak ng pula ng boong galit, ngunit marunong
magsanggalang ng boong kalamigan ng loob: hindi nga walang kabuluhang
siya lubos na kinalulugdan ng karamihang naroroon. hindi
kinalilingatan ng lahat ang matamang panonood ng mga nangyayari sa
paglalaban, at may mga ilang kahit hindi sinasadya ay nangapapasigaw.
unti-unting nasasabugan ang lupa ng mga balahibong pula at puti, na
pawang natitina ng dugo: datapuwa't hindi ang salitaa'y ititigil ang
labanan sa unang pagkakasugat: sa pagsunod ng filipino sa mga
kautusang lagda ng gobyerno, ang ibig niya ay matalo kung sino ang unang
mamatay o kung sino ang unang tumakbo. nadidilig na ng dugo ang lupa,
madalas ang saksakan, ngunit hindi pa masabi kung sino sa dalawa ang
magtatagumpay. sa kawakasan, sa pagtikim sa kahulihulihang pagpupumilit,
sumalpok ang puti upang ibigay ang panghuling saksak, ipinako ang
kanyang tari sa isang pakpak ng pula at napasabit na mga buto;
datapuwa't nasugatan ang puti sa dibdib, at ang dalawa, na kapuwa
linalabasan ng dugo, nanglulupaypay, humihingal, nangagkakakabit, ay
hindi nangagsisikilos, hanggang sa natimbuang puti, sumuka ng dugo sa
tuka, nangisay at naghingalo; ang pulang nakakabit sa kanya sa pakpak
at nananatili sa kanyang tabi, ay untiunting ibinaluktot ang mga hita
at marahang pumikit.

ng magkagayon ay inihatol ng sentenkiador, sa pag-alinsunod sa kautusan
ng pamahalaan, na ang pula'y nanalo. isang walang wastong sigawan ang
siyang nagpasalamat sa gayong hatol, sigawang naringig sa boong bayan,
mahaba, nagkakaisa ang taas ng tinig at tumagal ng ilang sandali. kung
gayon ay na pagtatanto ng nakakapakinig sa malayo, na ang dejado ay
siyang nanalo, sa pagka't kung hindi gayon ay hindi tatagal ang sigaw ng
pagkatwa. gayon din ang nangyayari sa mga nakion: isang maliit na
makapagtagumpay sa isang malaki, inaawit at sinasabisabi sa lubhang
mahabang panahon.

 nakita mo na? ani bruno ng boong sama ng loob sa kapatid, kung
pinaniniwalaan mo ako ay mayroon na sana ngayon tayong sandaang piso;
dahil sa iyo ay wala tayo ngayon kahit isang kuarta.

hindi sumagot si tarsilo, datapuwa't tumingin ng pasulyap sa kanyang
paligidligid na anaki'y may hinahanap na sino man.

 naroon ay nakikipag-usap kay pedro, ang idinugtong ni
bruno; binibigyan siya ng salapi, pagkaramiraming salapi!

at ibinibilang nga naman ni lukas sa kamay ng asawa ni sisa ang mga
salaping pilak. nangagpalitan pa ng ilang salitang palihim at bago
naghiwalay na kapuwa nasasayahan alinsunod sa namamasid.

 marahil si pedro'y nakipagkayari sa kanya: iyan, iyan ang tunay na
hindi nag-aalinlangan! ang buntong hininga ni bruno.

nananatili si tarsilo sa pagka mukhang malungkot at nag-iisip-isip:
pinapahid ng mangas ng kanyang baro ang pawis na umaagos sa kanyang
noo.

 kapatid ko, ani bruno, ako ay yayao, kung hindi ka magpapasiya;
nanatili ang regla, dapat manalo ang lasak at hindi nga dapat nating
sayangin ang panahon. ibig kong pumusta sa susunod na soltada; ano
baga mangyayari? sa ganya'y maipanghihiganti natin ang tatay.

gayon man ay huminto at muling nagpahid ng pawis.

 anong dahil at huminto ka? ang tanong ni brunong nayayamot.

 nalalaman mo ba kung ano ang sumusunod na soltada? karapatdapat ba
ang?

 bakit hindi! hindi mo ba nariringig? ang bulik ni kapitang basilio
ang mapapalaban sa lasak ni kapitang tiago; ayon sa lakad ng regla
ng sabong ay dapat manalo ang lasak.

 ah, ang lasak! ako man ay pupusta rin  datapwa't lumagay muna tayo
sa matibay na kalagayan.

nagpakita ng pagkayamot si bruno, ngunit sumunod siya sa kanyang
kapatid; tiningnan nitong magaling ang manok, siniyasat na magaling,
nag-isip-isip, naglininglining, nagtanong ng ilan, ang kulang palad ay
nag-aalinlangan; nagngingitngit si bruno at minamasdan siyang malaki
ang galit.

 ngunit hindi mo ba nakikita iyang malapad na kaliskis na nariyan sa
tabi ng tahid? hindi mo ba nakikita ang mga paang iyan? ano pa ang
ibig mo? masdan mo ang mga hitang iyan, iladlad mo ang mga pakpak na
iyan! at itong baak na kaliskis sa ibabaw ng malapad na ito, at saka
itong doble kambal?

hindi siya nariringig ni tarsilo, ipinagpapatuloy ang pagsisiyasat sa
anyo at kalagayan ng hayop; ang kalansing ng ginto't pilak ay
dumarating hanggang sa kanyang mga tainga.

 tingnan naman natin ngayon ang bulik, ang sabi ng tinig na tila
sinasakal.

tinatadyakan ni bruno ang lupa, pinapagngangalitngit ang kanyang mga
ngipin, ngunit sumusunod din sa kapatid niya.

lumapit sila sa kabilang pulutong. diya'y sinasandatahan ang manok,
humihirang ng tari, inihahanda ng mananari ang sutlang mapula, na
pinagkitan at makailang hinagod.

binalot ni tarsilo ang hayop ng malungkot at nakalalagim na titig:
tila mandin hindi niya nakikita ang manok kung di ibang bagay sa
hinaharap na panahon. hinagpos ang noo, at:

 handa na ba ikaw? ang tanong sa kapatid na malagunlong ang tinig.

 ako? mula pa ng una; hindi kinakailangang sila ay akin pang makita!

 hindi at dahil sa  ating kahabaghabag na kapatid na babae.

 aba! hindi ba sinabi sa iyong ang mamiminuno'y si don krisostomo?
hindi mo ba nakitang siya ay kasama ng kapitan general sa pagpapasial?
ano ang kapanganibang ating kahihinatnan?

 at kung mamatay tayo?

 eh ano iyon? hindi ba namatay ang ating ama sa kapapalo?

 sumasakatuwiran ka!

hinanap ng magkapatid sa mga pulutong ng tao si lukas.

pagkakita nila sa kanya ay huminto si tarsilo.

 huwag! umalis na tayo rito, tayo ay mapapahamak! ang biglang sinabi.

 lumakad ka kung ibig mo, ako ay tatanggap.

 bruno!

sa kawalang palad ay lumapit ang isang tao at sa kanila ay nagsabi:

 pupusta ba kayo? ako ay sa bulik.

hindi sumagot ang dalawang magkapatid.

 logro!

 gaano? ang tanong ni bruno.

binilang ang kanyang mga aapating pisong ginto: tinititigan siya ni
brunong hindi humihinga.

 may dalawang daang piso ako, limampong piso laban sa apat na po!

 hindi! ani brunong walang alinlangan; magdagdag pa kayo 

 magaling! limampo laban sa tatlompo!

 lambalin ninyo kung inyong ibig!

 magaling! ang bulik ay sa aking panginoon at bago akong kapapanalo;
isang daan laban sa anim na pong piso.

 kasunduan! maghintay kayo't kukuha ako ng salapi.

 datapuwa't ako ang maghahawak, anang isa, na hindi totoong
nagkakatiwala sa anyo ni bruno.

 gayon din sa akin! ang tugon nito, na umaasa sa katigasan ng
kanyang kamaoo.

at nilingon ang kanyang kapatid at pinagsabihan:

 yayao ako, kung matitira ikaw.

nag-isip-isip si tarsilo: kanyang sinisinta ang kanyang kapatid at gayon
din ang sabong. hindi mapabayaang nag-iisa ang kanyang kapatid, kaya't
bumulong:

 hala!

lumapit sila kay lukas: nakita nito ang kanilang pagdating at ngumiti.

 mama! ani tarsilo.

 ano iyon?

 gaano ba ang ibibigay ninyo? ang tanong ng dalawa.

 sinabi ko na: kung kayo ang mamahala sa paghanap ng mga iba pa upang
matutop ang kuratel, bibigyan ko ang bawa't isa sa inyo ng
tigatatlompong piso at sampong piso sa bawa't kasama. sakalit lumabas
ng magaling ang lahat, tatanggap ng isangdaang piso bawa't isa at
kayo'y ang ibayo: mayaman si don krisostomo.

 gayari! ang biglang sabi ni bruno; ibigay ninya ang salapi.

 nalalaman ko na kayo ay matatapang na gaya rin ng inyong ama! hali
kayo rini, at ng hindi tayo maringig ng mga iyang sa kanya ay
pumatay ani lukas na itinuturo ang mga guardia sibil.

sila ay dinala sa isang sulok, at sa kanila ay sinabi samantalang
ibinibilang sa kanila ang salapi:

 darating bukas si don kristostomo na may dalang mga sandata; sa
makalawa, pagkagabi, pagmalapit ng ma-a las okho, pumaroon kayo sa
libingan at doon ay sasabihin ko sa inyo ang kanyang mga huling
ipag-uutos. may panahon kayong makahanap ng mga kasamahan.

nangagpaalaman. ang dalawang magkapatid ay tila mandin nagpalit ng
kanikanilang anyo: si tarsilo'y matahimik, namumutla si bruno.






ang dalawang ginoong babae.


samantalang isinasabong ni kapitang tiago ang kanyang lasak, naglilibot
naman sa bayan si dona viktorina, sa adhikang makita niya kung paano ang
kalagayang ginagawa ng mga tamad na indio sa kanikanilang mga
bahay at mga tubigan. inubos niya ang kaya sa pagsusuot ng lalong
magaling niyang damit, at kanyang inilagay sa kanyang sutlang bata ang
lahat niyang mga kintas at mga bulaklak, upang siya ay
kaalang-alanganan ng mga provinkiano at maipakilala sa kanila kung
gaano kalaki ang kanilang kalayuan sa kanyang mahal na kataohan; kaya't
kumapit sa bisig ng kanyang pilay na asawa at nagpakendengkendeng sa
mga lansangan ng bayan, sa gitna ng panggigilalas at pagtataka
ng mga tagaroon. natira sa bahay ang pinsang si linares.

 pagkapangitpangit ng mga bahay nitong mga indio! ang
ipinasimula ni dona viktorinang inginingiwi ang bibig; ayawan ko kung
bakit nakatitira sila riyan: kinakailangang maging indio. at anong
pagkasamasama ng turo ng kanilang magulang at anong pagka mga palalo!
nasasalubong nila tayo ay hindi sila nangagpupugay! hanpasin mo sila sa
sombrero na gaya ng gawa ng mga kura at ng mga teniente ng mga
guardia sibil; turuan mo sila ng urbanidad.

 at kung ako ay kanilang hampasin? ang tanong ng doktor de espadana.

 tungkol sa bagay na iyan ay ikaw ay lalaki!

 ngu  ngunit ako ay pilay!

nalalao'y sumasama ang ulo ni dona viktorina; napupuno ng alabok ang
kola ng kanyang bata, dahil sa hindi nalalatagan ng bato ang mga
daan. bukod sa roon ay nakakasalubong ng maraming mga dalaga, na
nangagsisitungo pagdaraan sa kanyang tabi, at hindi nila
pinagtatakhan, na gaya ng marapat nilang gawin, ang kanyang mahalagang
kasuutan. ang kokhero ni sinang, na naghahatid dito at sa kanyang
pinsang babae sa isang mainam na karruajeng tres-por-kiento'y
nagkaroon ng kawalang galangang sigawan siya ng tabi! na taglay
ang tinig na nakagugulat, na anopa at napilitin siyang sumaisang tabi at
walang magawa kung di tumutol ng: tingnan mo na nga lamang ang hayop
na kokhero! sasabihin ko sa kanyang panginoong turuan niyang magaling
ang kanyang mga alila!

 magbalik na tayo sa bahay! ang ipinag-utos sa asawa.

ito, na talagang nanganganib na marahil ay may mangyaring ligalig sa
kanilang dalawa, ibinalik ang kanyang muleta ang salalak na tungkod
sa kili-kili at sumunod sa utos.

nasalubong nila ang alferes, nangagbatian at ito ay nakaragdag ng sama
ng loob ni dona viktorina: hindi lamang hindi siya pinuri dahil sa
kanyang pananamit, kung di halos siniyasat pa ng palibak ang suot
niyang iyon.

 hindi mo dapat pakikamayan ang isang abang alferes lamang, ang sinabi
sa kanyang asawa ng malayo na ang alferes; bahagya na niya hinipo ang
kanyang kapakete at ikaw ay nagpugay ng sombrero; hindi ka marunong
magbigay kamahalan sa iyong kataasan!

 siya ang puno ri.rito!

 at ano ang kabuluhan sa atin ng bagay na iyan. tayo baga'y mga
indio?

 sumasakatiran ka nga! ang kanyang isinagot, sa pagka't aayaw
siyang makipagkagalit.

nagdaan sila sa tapat ng bahay ng militar. namimintana si dona
konsolakion, na gaya ng kanyang naging kaugalian, nakadamit franela at
humihithit ng isang tabako. sa pagka't mababa ang bahay, sila ay
nagtinginan, at nakitang magaling ni dona viktorina ang babaeng iyon;
payapang pinagmamasdan siya buhat sa paa hanggang sa ulo ng musa ng
guardia sibil, pagkatapos ay siya ay nilabian, lumura at saka tumalikod.
ito ang nakaubos sa pagtitiis ni dona viktorina, kaya't iniwan ang
kanyang asawang walang kaalakbay, at hinarap ang alferesang
nangangatal sa galit at hindi makapangusap. marahang lumingon si
dona konsolakion, muli na namang pinagmasdan siya ng boong, katiwasayan
at nanglura uli, ngunit nagpakita siya ng lalong malaking
pagpapawalang halaga.

 ano ang nangyayari sa inyo, dona?

 matatawag ninyo akong senora! bakit ganyan na ang pagtitig ninyo
sa akin? naiingit ba kayo? ang sa kawakasa'y nasalita ni dona
viktorina.

 ako? naiingit ako? at sa inyo? ang sabing patuya ng
medusa siya nga! naiingit ako sa inyong kulot!

 halika na, babae! anang doktor; hu  hu  huwag mo siyang pa
 pansinin!

 pabayaan mong turaan ko itong bastos na itong walang hiya! ang sagot
ng babae, at saka biglang itinulak ang kanyang asawa, na kaunti ng
napasungaba, at hinarap si dona konsolakion.

 tingnan sana ninyo kung sino ang kausap! anya huwag ninyong
akalaing ako ay isang provinkiana o isang kalunya ng mga sundalo! hindi
nakapapasok sa aking bahay, sa maynila, ang mga alferes; ang mga
ganito ay naghihintay sa pintuan.

 aba! exkelentisima senora puput! karilagdilagang ginoong puput
hindi nga pumapasok ang mga alferes kung di lamang ang mga salantang
gaya niyan, ja! ja! ja!

kung hindi sa nakakulapol na mga kolorete, namasdan sana ang pamumula
ng mukha ni dona viktorina; binanta niyang lusubin ang kanyang kaaway
na babae, ngunit pinigil siya ng kentinela. samantala ay napupuno ang
daan ng nanonood na mga tao.

 pakinggan ninyo, naiimbi ako sa pakikipagsalitaan sa inyo; mga taong
matataas  ibig po ba ninyong labhan ang aking damit? babayarin ko
kayo ng mahal! ang akala yata ninyo'y hindi ko nalalamang kayo ay
dating labandera!

tumindig si dona konsolakiong malaki ang galit: nakasugat sa kanya ang
sinabing tungkol sa paglalaba.

 akala yata ninyo'y hindi nalalaman kung sino kayo at kung sino ang
taong inyong daladala? kinakailangang namamatay ng gutom upang
pasanin ang tiratirahan, ang basahan ng lahat ng tao!

ang pukol na salitaay tumama sa ulo ni dona viktorina; naglilis ito ng
manggas, itinikom ang mga daliri, piniing ang mga ngipin at
nagpasimula ng pananalita:

 manaog kayo, matandang salaula, at dudurugin ko ang maruming bibig
na iyan! kalunya ng isang batallon, talagang patutot buhat pa ng
ipanganak!

dalidaling nawala sa bintana ang medusa, agad nakitang nananaog ng
patakbo, na iniwawasiwas ang latigo ng kanyang asawa.

namag-itan at sumamo si don tiburkio, ngunit nagkasaklutan din kung
hindi dumating ang alferes.

 datapuwa't mga ginoong babae! don tiburkio!

 turuan ninyong magaling ang inyong asawa, ibili ninyo siya ng lalong
magagaling na mga damit, at kung sakalit wala kayong salapi, magnakaw
kayo sa mga taong bayan, yamang sa bagay na ito ay kayo ay may mga
sundalo! ang sigaw ni dona viktorina.

 narito po ako ginoong babae! bakit hindi durugin ng kamahalan po
ninyo ang aking bibig? wala po kayo kung di dila at laway, dona
exelenkia!

 ginoong babae! anang alferes na nagniningas ng
galit; magpasalamat kayo at nadidilidili kong kayo ay babae, sa pagka't
kung hindi lulusayin ko kayo sa kasisikad, pati ng inyong mga
kinukulot na buhok at ng inyong mga walang kapakanang mga kintas!

 gi  ginoong alferes!

 lumakad kayo, mamamatay ng taong walang sakit! kayo ay walang suot
na salawal, juan lanas!

umugong doon ang mga takapan, waswasan ng kamay, girian, sigawan,
laitan at murahan: kanilang iniwatawat ang lahat ng mga karumihang
kanilang iniingatan sa kanikanilang kaban, at sa pagka't sabay sabay na
nagsasalita ang apat at maraming lubha ang kanilang sinasabing
nakasisirang puri sa mga tanging pulutong ng mga tao, na kanilang
isinisiwalat ang maraming katotohanan, kusang tinatanggihan namin ang
pagsasalaysay rito ng laha't ng kanilang doon ay mga sinabi sa isa't
isa. bagaman hindi nauunawa ng mga nagsisipanood ang lahat ng
kanilang takapan, hindi nga kakaunti ang katuwaang kanilang tinatamo at
kanilang hinihintay na dumating hanggang sa pag-aaway ng kamay. sa
kawalang kapalaran ay dumating ang kura na siyang pumayapa.

 mga ginoong lalaki, mga ginoong babae! laking kahihiyan!
ginoong alferes!

 ano ang inyong ipinakikialam dito, mapagbanalbanalan, makakarlista?

 don tiburkio, dalhin po ninyo ang inyong asawa! ginoong babae,
pagpigilan po ninyo ang inyong dila!

 iyan ay sabihin po ninyo diyan sa mga magnanakaw sa mga taong
mahihirap!

untiunting naubos ang mga kilalang lait at tungayaw, nasabi na ang
lahat ng mga kahiyahiyang kagagawan ng mag-a-mag-asawa, at
samantalang nangagbabalaan at nangagmumurahan ay untiunti silang
nangaghiwalay. si fray salvi ay nagpapakabikabila at nagbibigay
kasayahan sa panooring iyon, kung daroon sana ang ating kaibigang
korresponsal!

 ngayon din ay pasa maynila tayo't tayo ay humarap sa kapitan
general! ang sinasabing malaki ang galit ni dona viktorina sa kanyang
asawa, ikaw ay hindi lalaki! sayang na sayang ng salawal na suot mo!

 ngu  ngunit  babae, at ang mga guardia? ako ay pila'y!

 dapat mong hamunin siya ng away sa pamamag-itan ng pistola o ng
sable, o kung hindi  kung hindi.

at tiningnan siya ni dona viktorina sa mga ngipin.

 neneng, kailan may hindi ako humawak ng.

hindi ipinaubaya ni dona viktorinang matapos ang kanyang sinasabi: sa
isang dakilang galaw ay hinalbot sa gitna ng daan, ang kanyang mga
ngiping tagpi lamang at saka giniik. dumating sila sa bahay, na halos
umiiyak ang lalaki at ang babae naman ay nag-aalab sa galit.
nakikipag-usap ng sandaling iyon si linares kay maria klara, kay sinang
at kay viktoria, at sa pagka't hindi niya nalalaman ang pagtatalong
iyon, hindi kakaunti ang kanyang dinamdam naligalig ng loob ng kanyang
makita ang kanyang mga pinsan. si maria klarang nakahilig sa isang
sillon sa gitna ng mga unan at mga kumot na lana ay malaki ang
ipinagtaka ng kanyang makita ang bagong pagmumukha ng kanyang doktor.

 pinsan, ani dona viktorina, hahamunin mo ng away ngayon din ang
alferes o kung hindi.

 at bakit? ang tanong ni linares na nagtataka.

 siya ay hahamunin mo ngayon din ng away o kung hindi sasabihin ko sa
kanilang lahat dito kung sino ikaw.

 ngunit dona viktorina!

nangagtinginan ang tatlong magkakaibigang babae.

 ano ba sa akala mo? kami'y linait ng alferes at kanyang sinabi na
ikaw raw ay ikaw! nanaog ang matandang babaeng asuang na may dalang
latigo, at ito, ito ay nagpabayang siya ay muramurahin  isang lalaki!

 aba! ani sinang, sila ay nangag-away ay hindi natin napanood!

 linugas ng alferes ang mga ngipin ng doktor! ang idinagdag ni
viktoria.

 ngayon din ay pasasa maynila kami; ikaw, ikaw ay matitira rito upang
siya ay hamunin mo ng away, at kung hindi'y sasabihin ko kay don
santiago na pawang kasinungalingan ang lahat mong sinabi sa kanya,
sasabihin kong.

 ngunit dona viktorina, dona viktorina! ang isinalabat ng
namumutlang si linares, at lumapit kay dona viktorina; huwag po ninyong
ipaalaala sa aking.

samantalang nangyayari ito ay siya namang pagdating ni kapitang tiago na
galing sa sabungan, mapanglaw at nagbubuntong hininga: ang lasak ay
natalo.

hindi binigyan ng panahon ni dona viktorinang makapagbuntong hininga;
sa maikling salita ay sinabi niya ang lahat ng nangyari, sa makatuwid
baga'y pinagsikapan niyang sabihing siya ang sumasakatuwiran.

 hahamunin siya ng away ni linares nariringig po ba ninyo? sakalit
hindi, huwag po ninyong bayaang pakasal sa inyong anak, huwag po
ninyong ipahintulot! kung wala siyang tapang ay hindi karapatdapat kay
klarita.

 ikaw pala'y pakakasal sa ginoong ito? ang tanong ni sinang, at
napuno ng luha ang kanyang masayang mga mata; nalalaman kong ikaw ay
malihim, ngunit hindi salawahan.

si maria klara, na maputlang parang pagkit, bumangon ng kaunti sa
pagka sandig, at tinitigan ng gulat na mga mata ang kanyang ama, si
dona viktorina at si linares. ito ay nagdalang hiya, itinungo ni
kapitang tiago ang kanyang mga mata, at idinugtong pa ng ginoong
babae:

 tandaan mo klarita; huwag kang mag-aasawa kailan man sa lalaking hindi
tunay ang pagkalalaki; nanganganib kang ikaw ay alimurahin pati ng
mga aso.

datapuwa't hindi sumagot ang dalaga, at nagsabi sa kanyang mga
kaibigang babae:

 ihatid ninyo ako sa aking silid; hindi ako makalakad na mag-isa.

tinulungan nila siyang tumindig, at naliligid ang kanyang bayawang ng
mga mabibilog na mga bisig ng kanyang mga kaibigang babae, nakahilig
ang kanyang ulong kawangis ng marmol sa balikat ng magandang si
viktoria, nasok ang dalaga sa silid na kanyang tulugan.

iniligpit ng mag-asawa ng gabi ring iyon ang kanilang mga
kasangkapan, siningil si kapitang tiago, na may ilang libo rin piso ang
inabot, sa pagkagamot kay maria klara, at napatungo sila sa maynila,
pagka umagang umaga ng kinabukasan, na ang sinasakya'y ang karruaje ni
kapitang tiago. iniatang sa mahinhiing si linares ang katungkulang
tagapanghiganti.






ang hindi magkuro


magbabalik ang mga maiitim na mga
golondrina. bekquer.



ayon sa paunang balita ni lukas, dumating si ibarra kinabukasan. ilinaan
niya ang kanyang unang pagdalaw sa magkakasambahay ni kapitang tiago, at
ang sadya niya ay makipagkita kay maria klara at ibalitang siya ay
ipinakipagkasundo na ng arsobispo sa religion: may dala siyang sulat sa
kura, na doon ay ipinagtatagubilin siya, na ang arsobispo pa ang siyang
tumitik.

hindi kakaunti ang ikinagalak sa ganitong bagay ni tia isabel, na may
pag-ibig sa binata at hindi niya totoong minamagaling ang pag-aasawa ng
kanyang pamangking babae kay linares. wala sa bahay si kapitang tiago.

 pamasok po kayo, ang sabi ng tia sa pamamag-itan ng kaniyang
haluang wikang kastila; maria, napasauli-uli sa grakia ng dios si don
krisostomo; inalsan siya ng exkomunion ng arsobispo.

ngunit hindi nagatuloy ang binata, naluoy sa kanyang mga labi ang
ngiti at tumakas sa kaniyang alaala ang salita. sa tabi ng
durungawan, naroon at nakatindig si linares sa tabi ni maria, na
pinagsasalitsalit ang mga bulaklak at ang mga dahon ng mga
gumagapang na halaman; nasasabog sa lapag ang mga rosa at mga sampaga.
nakahilig sa sillon si maria klara, namumutla, may iniisip, mapanglaw
ang mga mata at naglalaro sa isang paypay na garing, na hindi totoong
maputing katulad ng kanyang maliliit na mga daliri.

sa pagdating na iyon ni ibarra'y namutla si linares at namula ang mga
pisngi ni maria klara. umakmang bumangon, ngunit kinulang siya ng
lakas tumungo at binayaang malaglag ang paypay.

isang hindi maalamang siraing hindi pag-imik ang siyang naghari sa ilang
sandali. sa kawakasa'y nakalakad ng papasok si ibarra at nangangatal
na nakapagsalita.

 bago lamang akong kararating, at nagmadali akong pumarito upang makita
ko ikaw  naratnan kong magaling ang kalagayan mo kay sa aking akala!

tila napipi mandin si maria klara; hindi nagsalita ng kataga man at
nananatili sa pagka tungo.

pinagmasdan ni ibarra si linares ng mula sa paa hangang sa ulo;
tinging tinumbasan naman ng boong pagmamataas ng mahihiing binata.

 aba, namamasid kong walang naghihintay ng aking pagdating, ang
muling sinabi ng madalang na pananalita; maria, ipatawad mo ang hindi
ko pagkapasabi sa iyo bago ako pumasok dito; sa ibang araw ay
maipaliliwanag ko sa iyo ang tungkol sa aking ginawa  tayo ay
magkikita pa  walang sala.

itong mga huling salita ay sinamahan niya ng isang tingin kay linares.
itinunghay sa kaniya ng dalaga ang kanyang magagandang mga matang
puspos kadalisayan at kalungkutan, taglay ang lalong matinding samo at
mapanghalinang pakikiusap, na ano pa at si ibarra'y huminto sa pagka
patigagal.

 makaparirito ba ako bukas?

 talastas mo nang sa ganang aki'y laging ikinatutuwa ko ang iyong
pagparito, ang bahagya ng isinagot ng dalaga.

umalis doon si ibarrang wari ay panatag ang loob, datapuwa'y, may taglay
na unos sa ulo't kaginawan sa puso. ang bagong namasid niya't
naramdaman ay hindi mapaglirip; ano kaya iyon? alinlangan? lipas ng
pagsinta? kaliluhan?

 oh, sa kawakasa'y babae nga! ang kanyang ibinulong.

hindi niya nalalama'y nakarating siya sa pinagtatayuan ng paaralan.
malaki ng totoo ang nayayari sa ginagawang iyon; nagpaparoon ay parito
sa magkabikabilang maraming nangagsisigawa si nor juan, at daladala niya
ang kanyang metro't ang kanyang plomada. pagkakita sa kanya ay dalidaling
siya ay sinalubong.

 don krisostomo, anya, sa kawakasa'y dumating po kayo: hinihintay
kayo naming lahat: tingnan po ninyo ang mga pader: mayroon nang
sampong metro at sampong kentimetro ang taas; sa loob ng dalawang araw
ay magkakaroon na pantay tao wala akong tinanggap kung hindi mulawin,
dungon, ipil, langil; humingi ako ng tindalo, malatapay, pino at
narra, at ng magamit sa mga pintuan, palababahan at iba pa; ibig po
ba ninyong makita ang mga yungib?

siya ay binati ng mga manggagawa ng boong pagpipitagan.

 narito po ang kanal na pinangahasan kong idagdag, ani nor juan; ang
mga kanal pong ito sa ilalim ng lupa ay patungo sa isang pinakatipun
na sa ikatlompong hakbang. magagamit pong pangpataba sa halamanan; wala
po ito sa plano. hindi po ba minamagaling ninyo ito?

 tumbalik, sinasangayunan ko at aking pinupuri kayo sa ganitong inyong
naisipan; kayo po'y tunay na arqitekto; kanino kayo nag-aral?

 sa akin pong sarili, isinagot ng matanda ng boong kapakumbabaan.

 ah, bago ko malimutan! talastasin ng mga maseselang sakalit may
natatakot makipagsalitaan sa akin na hindi na ako exkomulgado
inanyayahan ako ng arsobispong sumalo sa kanya sa pagkain.

 aba, ginoo, hindi po namin pinapansin ang mga exkomunion! tayo pong
lahat ay pawang exkomulgado; si pare damaso man po'y exkomulgado rin,
gayon man ay nananatili sa totoong katabaan.

 ano ang sabi ninyo?

 tunay po; may isang taon na pong hinampas ng tungkod ang koadjutor,
at ang koadjutor ay sakerdoteng gaya rin niya, sino po ang pumapansin
sa mga exkomunion?

natawanan ni ibarra si elias na nasa kasamahan ng mga manggagawa;
binati siya nitong gaya rin ng iba, ngunit sa isang tingin ay
ipinaunawa sa kanyang may ibig na sabihin.

 nor juan, ani ibarra; ibig po ba ninyong dalhin dito sa akin ang
talaan ng mga manggagawa?

umalis si nor juan, at lumapit si ibarra kay elias, na mag-isang
bumubuhat ng isang malaking bato at ilinululan sa isang karreton.

 sakalit mapagkakalooban po ninyo ako ng pakikipagsalitaan sa loob
ng ilang oras, maglakadlakad kayo mamayang hapon sa pampangin ng
dagatan at lumulan kayo sa aking bangka, sa pagka't may sasabihin ako sa
inyong lubhang mahahalagang bagay ani elias, at lumayo pagka tapos na
makita niya ang pagtango ng binata.

dinala ni nor juan ang talaan, ngunit nawalang kabuluhan ang pagbasa
ni ibarra ng talaang iyon; doon ay wala ang pangalan ni elias.






ang tingig ng mga pinag-uusig.


tumutungtong si ibarra sa bangka ni elias bago lumubog ang araw. tila
mandin masama ang loob ng binata.

 ipatawad po ninyo, ginoo, ani elias, na may kalungkutan pagkakita sa
kanya; ipatawad po ninyong nakapangahas akong kayo ay anyayahan upang
tayo ay magkatagpo ngayon; ibig ko po kayong makausap ng boong
kalayaan, at hinirang po ang ganitong sandali sa pag-ka't walang
makariringig sa atin dito: makababalik tayo sa loob ng isang oras.

 nagkakamali kayo kaibigang elias, ang sagot ni ibarra na nagpupumilit
ngunit; kinakailangan kong ihatid ninyo ako sa bayang iyang
natatanawan hanggang dito ang kanyang kampanario. pinipilit ako ng
kasaliwaang palad na gawin ko ang bagay na ito.

 nang kasaliwaang palad?

 opo; akalain po ninyong sa aking pagparito ay aking nakasalubong ang
alferes, nagpipilit na ialay sa akin ang kanyang pakikialakbay; sa akin
po namang sumasa inyo ang alaala at natatalastas kong kayo ay kanyang
nakikilala, kaya't ng siya ay mangyaring aking mailayo'y sinabi kong
patungo ako sa bayang iyan at doon ako mananatiling maghapon, sa
pagka't ibig akong hanapin ng lalaking iyan bukas ng hapon.

 kinikilala ko po sa inyong utang na loob ang inyong paglingap sa
akin, datapuwa't sinabi po sana ninyo sa kanya ng boong katiwasayan ng
loob na siya ay sumama, ang isinagot ni elias na walang tigatig.

 bakit? at kayo po?

 hindi po niya ako makikilala, sa pagka't sa miminsang pagkakita niya
sa aki'y hindi makapag-iisip na pakatandaan niya ang aking anyo.

 sinasama ako! ang buntong hininga ni ibarra, na ang inaalaala'y si
maria klara. ano po ba ang ibig ninyong sabihin sa akin?

lumingap si elias sa kanyang paligid. malayo na sila sa pampang;
lumubog na ang araw, at sa pagka't sa panig na ito ng sinukob ay
bahagya na tumatagal ang pagtatakip-silim, nagpapasimula na ang
paglaganap ng dilim at namamanaag na ang sinag ng buwang sa araw na
iyo'y kabilugan.

 ginoo, ang muling sinabi ni elias, taglay ko po ang mithi ng
maraming sawing palad.

 ng maraming sawing palad? ano po ba ang kahulugan ng inyong
sinasabi.

sinabi sa kanya ni elias, sa maikling saysay, ang kanyang
pakikipagsalitaan sa pinuno ng mga tulisan, ngunit inilihim ang mga
pag-aalinlangan at ang mga bala nito. pinakinggan siyang magaling ni
ibarra, at ng matapos na ni elias ang kanyang pagsasaysay, naghari ang
isang mahabang hindi pag-imik ng dalawa, hanggang si ibarra ang naunang
nagsalita:

 sa makatuwid ay ang kanilang nasa'y ?

 lubhang malaking pagbabagong utos tungkol sa mga hukbo, sa mga
sakerdote, sa mga hukom na tagahatol, hinihingi nila, sa makatuwid ang
isang paglingap ama ng pamahalaan.

 pagbabagong sa paano?

 sa halimbawa: magbigay ng lalong malaking paggalang sa kamahalan ng
bawa't tao, bigyan ng lalong malaking kapanatagan ang bawa't mamayan,
bawasan ng lakas ang hukbong may sandatana, bawasan ng mga
kapangyarihang ang hukbong itong totoong madaling magpakalabis sa
paggamit ng mga kapangyarihan iyan.

 elias, ang isinagot ng binata, hindi ko po talos kung sino kayo,
datapuwa't nahuhulaan kong kayo ay hindi isang taong karaniwan: ibang-iba
po kayong umisip at gumawa kay sa mga iba. matatarok po ninyo ang aking
isipan kung sabihin ko sa inyong kung maraming kapintasan sa
kasalukuyang kalagayan ngayon ng mga bagay, lalo ng sasama kung
magbago. mapapagsasalita ko ang aking mga kaibigan sa madrid, bayaran
lamang sila, makapagsasalita ako sa kapitan general; ngunit walang
magagawang ano man ang mga kaibigan kong iyon; walang kasukatang
kapangyarihan ang kapitan general na ito upang magawa ang gayong
karaming pagbabago, at ako naman ay hindi gagawa ng ano man upang
makamtan ang ganitong mga bagay, palibhasa ay tanto kong totoo, na kung
katotohanan mang may malalaking mga kapintasang masasabi sa mga
kapisanang iyan, sa mga panahong ito ay sila ay kinakailangan, at sila
nga ang tinatawag na isang kasam-ang ang kailangan.

sa malaking panggigilalas ni elias ay tumunghay at pinagmasdan si
ibarra na malaki ang pagtataka.

 kayo po ba naman ay naniniwala rin sa kasam-ang kailangan? ang tanong
na nangangatal ng kaunting tinig; naniniwala po ba kayong upang
makagawa ng magaling ay kinakailangang gumawa ng masama?

 hindi; ang paniniwala ko sa kasam-ang ang kailangan ay tulad sa isang
mahigpit na kagamutang ating ginagamit pagka ibig nating mapagaling ang
isang sakit. tingnan ninyo; ang lupaing ito ay isang katawang may
dinaramdam na isang sakit na pinaglamnan na, at ng mapagaling ang
katawang iyan ay napipilitan ang pamahalaang gumamit ng mga paraang
tunay nga't masasabi ninyong napakatitigas at napakababangis,
datapuwa't pinakikinabanga't kinakailangan.

 masama pong manggagamot, ginoo, yaong walang hinahanap kung di ang
kung ano ang mga dinaramdam at ng marapa, na ano pa at hindi
pinagsisikapang hanapin ang kadahilanan o ang pinagmumul-an ng sakit,
at sakalit natatalastas man ay natatakot na bakahin. ang tanging
kaukulan ng guardia sibil ay ito: paglipol ng mga katampalasanang
gawa sa pamamag-itan ng lakas at ng lagim sa pagpapahirap sa may
sala, kaukulang hindi nasusunduan at hindi natutupad kung di kung
nagkakataon lamang. at hindi dapat limuting kaya lamang nakapaghihipit
sa bawa't tao ang samahan, ang kapisanan baga ng mga mamamayan, ay
kung sakalit ibinibigay na sa lahat ang lahat ng mga kinakailangang
gamit upang malubos ang kagalingan ng kanilang mga asal. palibhasa ay
walang kapisanan ng mga mamamayan dito sa atin, sa pagka't hindi
nagkakaisang loob ang bayan at ang pamahalaan, ang pamahalaang ito ay
marapat na magpatawad sa mga kamalian, hindi lamang dahil sa siya man ay
nagkakailangan din ng mga pagpapatawad kung di naman sa pagka't ang
taong kanyang pinabayaa't hindi liningap ay hindi lubos nanagot sa
kasalanang kanyang magawa, yamang hindi tumanggap ng malaking
kaliwanagan ang kanyang isip. bukod sa rito, ayon sa inyong halimbawang
bigay, ang ginagamit na gamot ay lubhang napakapangwasak, na ano pa at
ang pinahihirapan lamang ay ang bahagi ng katawang walang sakit, na
pinapanghihina at sa ganito ay talagang inihahanda at ng lalong madaling
kapitan ng sakit. hindi po ba ang lalong magaling ay bigyang kalakasan
ang bahagi ng katawang may sakit at bawasan ng kaunti ang kabangisan
ng gamot?

 kung pahinain ang kapangyarihan ng guardia sibil ay ilalagay naman
napanganib ang kapanatagan ng mga bayan.

 ang kapanatagan ng mga bayan! ang biglang sinabi ni elias ng
boong kapaitan. hindi malaho't darating sa ikalabinglimang taon mula ng
magka guardia sibil ang mga bayang ito, at tingnan po ninyo: hangga
ngayon ay mayroon pa tayong mga tulisan, nariringig pa nating
nilolooban ang mga bayan, nanghaharang pa sa mga daan; patuloy ang
mga pangangagaw at pagnanakaw, na hindi napagsisiyasat kung sinosino
ang mga gumagawa ng gayon; nananatili ang mga kasam-ang gawa,
ngunit lumalaya ang tunay na masamang tao, datapuwa't hindi gayon ang
tahimik na mamamayan. ipagtanong po ninyo sa bawa't mabuting taong
namamayan kung kanyang minamagaling ang guardia sibil kung ipinalalagay
niyang ito ay iisang tangkilik ng pamahalaan, at hindi isang kaloob na
pilit, isang pamahalaang kalupitang ang mga napapakalabis na mga
gawa ay nakapagpapahirap pa ng higit kay sa mga katampalasanan ng
mga masasasamang tao. tunay na nga't ang mga katampalasanang ito ay
lubhang malalaki, ngunit bihibihira lamang, at sa lahat ng mga
katampalasanang iyan ay may kapahintulitan ang sino mang
makapagsanggalang; datapuwa't laban sa mga kapaslangang gawa ng mga
guardia sibil ay hindi itinutulot kahit ang pagtutol man lamang, at
kung hindi man sakali totoong malalaki ngunit ang kapalit naman ay sa
tuwi-tuwi na at may kapahintulutan ang mga pinuno. ano ang nagiging
bunga ng guardia sibil sa pamumuhay ng ating mga bayan? pinatitigil
ang pakikipanayam ng bayan sa kapuwa bayan, sa pagka't natatakot ang
lahat na sila ay mapahirapan sa mga walang kabuluhang bagay; lalong
tinitingnan ang mga pagtupad sa dakong labas at hindi pinagkukuro ang
sumasadakong loob ng mga bagay; unang pagpapakilala ng kasalatan sa
kaya; dahil sa nalimutan lamang ng isang tao ang kaniyang kedula
personal ay ginagapos na at pinahihirapan, na hindi winawari kung ang
taong iyon ay mahal at kinaaalanganan; inaakala ng mga puno na ang
kanilang pangulong katungkula'y ang ibatas na sila ay pagpugayan ng
kusa o sapilitan, kahit sa gitna ng kadiliman ng gabi, at sa bagay na
ito ay tinutularan sila ng kanilang mga sakop upang magpahirap at
mangagaw sa mga taga bukid, at sa gayong gawa ay hindi sila nawawalan
ng sangkalan, wala ang pagpipitagan sa kadakilaan ng tahanang bahay;
hindi pa nalalaong sinalakat ng mga guardia sibil, na nangagdaan sa
bintana, ang bahay ng isang payapang mamamayan, na pinagkakautangan
ng salapi at ng magandang loob ng kanilang puno; wala ang kapanatagan
ng tao; pagka kinakailangan nilang linisin ang kanilang kuartel o ang
bahay, sila ay lumalabas at kanilang hinuhuli ang lahat ng hindi
lumalaban, upang pagawin sa boong maghapon; ibig pa po ba ninyo?
samantalang ginagawa ang mga kafiestahang ito ay nagpatuloy na walang
bagabag ang mga larong bawal, ngunit kanilang pinatigil ng boong
kalupitan ang mga pagsasayang pahintulot ng may kapangyarihan; nakita
ninyo kung ano ang inisip ng bayan tungkol sa kanila, ano po ang nakuha
sa paglulubag ng kanyang galit upang umasa sa tapat na hatol ng mga
tao? ah, ginoo, kung ito po ang inyong tinatawag na pagpapanatili ng
kahusayan!.

 sumasang-ayon akong mayroon ngang mga kasamaan, ang isinagot ni
ibarra, ngunit tinatanggap nating ang mga kasamaang ito dahil sa mga
kagalingang kanilang taglay. mangyayaring may mga ipipintas sa guardia
sibil, datapuwa, maniwala po kayo, at nakahahadlang na dumami ang mga
masasamang tao, dahil sa pagkalagim sa mga pahirap na ginagawa.

 ang sabihin pa nga ninyo'y dahil sa pagkalagim na ito ay nararagdagan
ang dami, ang itinutol ni elias. nang hindi pa itinatatag ang guardia
sibil, ang lahat ng mga tulisan halos, liban na lamang sa iilan,
nangagsisisama dahil sa gutom; nangagnanakaw at nangangagaw upang
sila ay huwag mamatay ng gutom, ngunit kung makaraan na ang pananalat,
muling nawawala ang panganib sa mga daan; sukat na, upang sila ay
mapalayo, ang mga kaawaawa, ngunit matatapang na mga kuadrillero, na
walang dala kung di mga sandatang walang malalaking kahulugan, iyang
mga taong totoong pinaratangan ng di sapala ng mga nagsisulat
tungkol sa ating lupain; iyang mga taong walang ibang karapatan kung
hindi ang mamatay at walang ibang tinatanggap na ganting pala kung di
libak. ngayon ay may mga tulisan, at mga tulisan hanggang sa boong
buhay nila. isang munting kamalian, isang kasalanang pinarusahan ng
boong kalupitan, ang paglaban sa mga pagpapakalabis ng mga may
kapangyarihan, ang takot na kakilakilabot sa mga pagpapahirap, ang
lahat ng ito ay siyang sa kanila ay nagtatapon magpakailan man sa labas
ng pamamayan at siyang sa kanila ay ninilit na pumatay o mamatay. ang
mga kalagimlagim na pahirap ng guardia sibil ang siyang sa kanila ay
humahadlang sa pagsisisi, at sapagka't malaki ang kahigtan ng tulisan
sa guardia sibil, na kanilang pinaglalaruan lamang, sa pakikihamok at
pagsasanggalang sa kabundukan, ang nangyayari'y kulang tayo sa kaya
upang malipol natin ang kasamaang tayo rin ang nagtatag. alalahanin po
ninyo kung gaano ang nagawa ng katalinuhan ng kapitan general na si de
la torre; ang patawad na ipinagkaloob niya sa mga kahabaghabag na iyan
ang siyang nagpatotoong tumitibok pa sa mga kabundukang iyon ang puso
ng tao at walang hinihintay kung di ang kapatawaran. pinakikinabangan
ang paglagim, pagka alipin ang bayan, pagka walang mga yungib ang
bundok, pagka makapaglalagay ang nakapangyayari ng isang bantay sa
likuran ng bawa't kahoy, at pagka sa katawan ng alipin ay wala kung di
sikmura at bituka; ngunit pagka nararamdaman ng wala ng pagkasiyahan
sa sama ng loob na nakikihamok upang siya ay mabuhay, na ang bisig
niya'y malakas, na tumitibok ang kanyang puso at nag-aalab sa poot ang
kanyang kataohan, mangyayari kayang mapugnaw ang sunog na kanyang
ginagatungan at ng lalong magningas?

 pinapag-alinlangan po ninyo ako, elias, sa aking pagdingig sa inyong
mga sinasabi; maniniwala akong kayo ay sumasakatiran kung di lamang may
sarili akong mga pananalig. ngunit liningin po ninyo ang isang
nangyayari, huwag ninyong ikagagalit, sapagka't kayo ay hindi ko
ibinibilang, palibhasa ay ipinalalagay kong kayo ay tangi sa mga
iba; masdan ninyo kung sinosino ang humihingi ng mga pagbabagong
iyan ng mga kautusan! halos ang lahat ay masasamang mga tao o
malapit ng mangagsisama!

 masasamang tao o malapit ng magsisama; ngunit ano ang dahil at
sila ay mga gayon? dahil sa linigalig ang kanilang katahimikan, dahil sa
sinugatan sila sa lalong kanilang mga pinakamamahal, at ng sila ay
huminging tangkilik sa justikia, lubos nilang napagkilalang wala silang
maaasahan kung di ang kanilang sariling lakas. datapuwa't nagkakamali po
kayo, ginoo, kung ang isip ninyo'y ang masasamang tao lamang ang siyang
humihingi ng tangkilik sa justikia; pumaroon kayo sa bawa't bayan, sa
bahay bahay; ulinigin po ninyo ang mga buntong hiningang lihim ng
mga magkakasambahay, at maniniwala kayong ang mga kasamaang linilipol
ng guardia sibil ay kasing laki rin o marahil ay maliit pa sa mga
kasamaang sa tuwi na'y kanyang ginagawa. dahil po ba rito ay ipalalagay
nating pawang masasamang mga tao ang lahat ng mga mamamayan? kung
gayon ay, ano't sila ay ipagsasanggalang pa sa mga iba? bakit hindi
lipulin silang lahat?

 marahil dito ay may mga ilang kamaliang hindi ko napagwawari ngayon,
marahil may kamalian sa balak na sinisira pagdating sa paggawa,
sapagka't sa espana, sa inang-bayan, ang guardia sibil ay gumawa at
gumagawa ng totoong malalaking mga kagalingan.

 naniniwala ako; marahil doon ay magaling ang pagkakatatag, hirang ang
mga taong gumaganap ng tungkuling iyan; baka kaya naman talagang
kinakailangan ng espana ang guardia sibil, datapuwa't hindi kailangan
ng filipinas. ang ating mga kaugalian, ang anyo ng ating pamumuhay,
na lagi ng sinasambit pagka ibig na ipagkait sa atin ang ano mang
ating katuwiran, ngunit kanilang lubos na linilimot pagka mayroong ano
mang pas-aning ibig nilang iatang sa atin. at sabihin po ninyo sa akin,
ginoo; bakit hindi gumaya ang ibang mga nakion sa pagtatatag ng
guardia sibil, gayong dahil sa kanilang kalapitan sa espana'y marahil
dapat nilang ipalagay na sila ay higit ang kahalagahan kay sa filipinas?
baka po kaya dahil sa hindi totoong napakadalas ang mga pagnanakaw at
pangangagaw sa ferrokarril, hindi totoong marami ang mga panggugulong
ginagawa ng mga taong bayan, hindi totoong marami ang pumapatay ng
tao at hindi maraming totoo sa mga malalaking pangulong bayan ang
nananaksak ng sundang?

tumungo si ibarra na parang nag-iisip-isip, nagtindig pagkatapos at
saka sumagot:

 kinakailangang pagdilidilihing magaling, kaibigan, ang bagay na ito;
kung makita ko sa aking mga pagsisiyasat na sumasakatuwirang tunay ang
mga daing na iyan, susulat ako sa aking mga kaibigan sa madrid, yamang
wala tayong mga diputado kinakatawan. samantala ay maniwala po kayong
nagkakailangan ang pamahalaan ng isang hokbong magkaroon ng lakas na
walang taning na guhit upang makapagpagalang, at kapangyarihan upang
makapag-utos.

 mabuti po iyan, ginoo, kung na sa kasalukuyang nakikipagbaka ang
pamahalaan sa lupaing ito, ngunit sa ikagagaling ng pamahalaa'y hindi
dapat nating ipahalata sa bayang siya ay nasasalungat sa may
kapangyarihan. datapuwa't sakalit gayon nga, kung lalong minamagaling
natin ang gumamit ng lakas kay sa papangyarihin ang kusang alang-alang,
dapat sana nating pakatingnang magaling muna kung kaninong kamay natin
ibinibigay ang lakas na itong walang ano mang guhit ang abot, iyang
kapangyarihang walang pangpangin. ang ganyang pagkalakilaking lakas sa
kamay ng mga tao, at mga taong hangal, puspos ng mga hidwang
hilig, na walang pinag-aralang kagalingan, ang katulad ay isang sandata
sa mga kamay ng isang ulol, na na sa gitna ng karamihang taong
walang ano mang pangsanggalang. sumasang-ayon na ako at ibig kong
maniwalang gaya ninyo, na nagkakailangan ang pamahalaan ng kawaning
iyan, datapuwa't hirangin sanang magaling ang kawaning iyan, hirangin
ang lalong may mga karapatan, at sa pagka't lalong minamagaling niya
ang siya ay magbigay sa sarili ng kapangyarihan sa siya ay bigyang kusa
ng bayan ng kapangyarihang iyan, ipakita man lamang sana niyang
marunong siyang magbigay ng kapangyarihan sa sarili.

marubdob at masilakbo ang pananalita ni elias; nagniningning ang kanyang
mga mata, at tumataginting ang kanyang tinig. sumunod ang isang
dakilang sandali na hindi pag-imik ng dalawa: tila nananatiling tahimik
sa ibabaw ng tubig ang bangkang hindi pinasusulong ng sagwan; dakilang
lumiliwanag ang buwan sa isang langit na safir; may ilang ilaw na
kumikinang sa dakong malayo sa pampang.

 at ano pa ang kanilang hinihingi? ang tanong ni ibarra.

 pagbabagong utos tungkol sa mga sakerdote, ang sagot ni elias, na
ang tinig ay nanglulupaypay at malungkot; humihinging tangkilik ang
mga kulang palad laban sa.

 laban sa mga kapisanan ng mga fraile?

 laban sa mga umaapi sa kanila, ginoo.

 nalimutan na baga ng filipinas ang kanyang kautangan sa mga
fraileng ito? nalimutan na baga nila ang hindi maulatang utang na loob
sa mga nagligtas sa kanila sa kamalian upang sa kanila ay ibigay ang
pananampalataya, ang mga sa kanila ay tumangkilik sa mga kalupitan ng
mga pinunong bayan? narito ang kasamaan ng hindi pagtuturo ng
kasaysayan ng mga nangyari sa bayan!

 ginoo, ang muling isinagot niyang may katigasan ang
tinig; isinumbat po ninyong ang baya'y hindi marunong kumilala ng
utang na loob, itulot ninyong akong isa sa mga bumubuo ng bayang iyan ay
aking ipagsanggalang siya. ang mga kagalingang ginagawa sa kapuwa tao
upang maging karapatdapat na kilanling utang na loob, kinakailangang
gawin ng walang ano mang imbot na kapakinabangan. huwag na nating
bigyang kahulugan ang katungkulang kusang iniatang sa sarili, at ang
totoong karaniwan ng sabihing pagkakaawang-gawang atas sa mga
kristiano; huwag na nating pansinin ang historia kasaysayan ng mga
nangyari, huwag na nating itanong kung ano ang ginawa ng espana sa
bayang judio na nagbigay sa boong europa ng isang aklat, ng isang
religion at ng isang dios; kung ano ang ginawa sa bayang arabe na sa
kanya ay nagbigay ng kagandahang asal, mapagpaumanhin tungkol sa kanyang
religion at siyang sa kanya ay pumukaw ng pag-ibig sa dangal ng
kanyang sariling nakion, pag-ibig na dating nagugulaylay at halos wasak
na sa boong panahong siya ay nasakop ng kapangyarihan ng mga romano at
ng mga godo. sinasabi po ninyong sa ami'y ibinigay ang pananampalataya
at kami'y iniligtas sa kamalian; tinatawag po ba ninyong
pananampalataya iyang mga gawang pakitang tao, tinatawag ba ninyong
religion iyang pangangalakal ng mga korrea at mga kalmen, tinatawag
ba ninyong katotohanan iyang mga himala at mga kathang
pinag-ugnay-ugnay na nariringig namin sa araw araw? ito baga ang
kautusan ni jesukristo? kung sa ganito lamang ay hindi kinakailangang
papako sa krus ang isang dios, at gayon ding hindi kailangang tayo ay
pilitin sa walang hanggang pagkilalang utang na loob; malaon ng dating
may pinananaligang laban sa katotohanan at sa katuwiran, na ano pa at
walang kinakailangan kung di bigyang kinang ang pananalig na iya't
pataasin ang halaga ng mga kalakal. marahil sabihin po ninyo sa aking
kahit ipalagay ng malalaking totoo ang mga kapintasang magagawa sa
ating religion, ngayon ay lalong magaling, gayon man, sa religiong dating
sinusunod natin; naniniwala ako't sumasang-ayon, datapuwa't malabis
namang napakamahal, sapagka't dahil sa religiong iyang kanilang dinala
rito ay binitiwan natin ang ating kasarinlan; dahil sa religiong iyan ay
ibinigay natin sa kanyang mga sakerdote ang ating lalong magagaling na
mga bayan, ang ating mga bukirin at sampo ng ating mga iniimpok na
salapi sa pagbili ng mga sangkap sa pamimintakasi. sila ay nagdala rito
sa atin ng isang bagay na hanap buhay ng taga ibang lupain,
pinagbabayaran nating magaling at yamang gayon ay walang kautangan ang
isa't isa. sakalit ang sasabihin ay ang kanilang pagkakatangkilik sa
atin laban sa mga enkomendero, ang maisasagot ko sa inyo'y kaya
tayo ay nahulog sa kamay ng mga enkomendero'y dahil din sa kanila;
datapuwa't hindi, aking kinikilalang isang tunay na pananampalataya at
isang tunay na pagsinta sa sangkataohan ang siyang pamatnugot sa mga
unang misionerong naglakbay sa mga pasigang ito: kinikilala ko ang
kautangang loob natin sa mga mahal na pusong iyon; aking nalalamang
ng panahong iyon ay sagana sa espana ng bayani sa lahat ng bagay, sa
religion, sa politika, sa natutungkol sa pamamayan at gayon din sa
militar. datapuwa't dahil bagang pawang mga mababait at banal ang mga
nuno nila'y ipagpapaubaya na natin ang mga hidwang pagpapalampas ng
kanilang isip ng mga inapo? dahil po bagang ginawan tayo ng malaking
kagalinga'y magiging kasalanan na natin ang sumansalang gawan nila
tayo ng isang kasamaan? hindi hinihingi ng bayang alisin, ang
hinihingi lamang ay gawin ang mga pagbabagong utos na kahilingan ng
mga bagong kalagayan at ng mga bagong mga pangangailangan ngayon.

 sinisinta ko ang ating kinamulatang lupang gaya rin ng pagsintang
magagawa po ninyo, elias; nawawatasan ko ng kaunti ang inyong hangad,
naringig kong magaling ang inyong sinabi, at gayon man, kaibigan ko,
aking inaakalang pinapag-uulap ng kaunti ang ating isip ng
kasilakbuhan ng loob; dito ay hindi nakikita ang pangangailangan ng
mga pagbabagong utos, na marahil magaling sa mga ibang lupain.

 diyata po't gayon, ginoo? ang itinanong ni elias, na iniunat ang
mga kamay sa panglulupaypay; hindi po ninyo nakikita ang
pangangailangan ng mga pagbabagong utos, kayo pa namang nagtamo ng
mga kasakunaan sa inyong mga familia?

 ah, linilimot ko ang aking sariling mga kahirapan at ang tinitingnan
ko'y ang kapanatagan ng filipinas, ang mga kagalingan ng
espana! ang masilakbong itinugon ni ibarra. upang manatili ang
filipinas ay kinakailangang huwag baguhin ang nakikita nating kalagayan
ng mga fraile ngayon, at sa pakikipag-isa sa espana naroroon ang
kagalingan ng ating bayan.

natapos ng makapagsalita si ibarra'y nakikinig pa si elias; malungkot
ang kanyang pagmumukha, nawala ang ningning ng kanyang mga mata.

 tunay ngang ginahis at pinasuko ng mga fraile ang lupaing ito,
inaakala po ba ninyong dahil sa mga fraile kaya mangyayaring manatili
ang filipinas?

 opo, dahil lamang sa kanila, gayon ang pananalig ng lahat ng mga
sumulat tungkol sa filipinas.

 oh! ang biglang naibigkas ni elias, na biglang binitiwan ng boong
panglulupaypay ang sagwan sa loob ng bangka; hindi ko akalaing
napakaimbi ang inyong pagpapalagay sa pamahalaan at sa bayan. bakit
hindi po pawalang halagahan na ninyo ang baya't ang pamahalaan? ano po
ba ang wiwikain ninyo sa isang pamahalaang kaya lamang nakapag-uutos ay
hindi sa siya ay gumagamit ng daya, isang pamahalaang hindi marunong
magpapitagan dahil sa kanyang sariling gawa? ipatawad po ninyo, ginoo,
datapuwa't sa akala ko ay haling at kusang nagpapakamatay ang inyong
pamahalaan, yamang kanyang ikinatutuwang paniwalaan ng madla ang mga
gayong bagay! pinasasalamatan ko po sa inyo ang kagandahan ng inyong
loob, saan po ibig ninyong ihatid ko kayo ngayon?

 huwag, ang muling sinabi ni ibarra; mag-usap tayo, kinakailangang
matalastas kung sino ang sumasakatwiran sa ganyang bagay na totoong
mahalaga.

 ipatawad po ninyo, ginoo, ang sagot ni elias na umiling; hindi ako
totoong magaling sa pananalita upang kayo ay aking mahikayat sa
paniniwala; tunay nga't ako ay nag-aral ng kaunti, ngunit ako ay isang
indio, alapaap ang inyong loob tungkol sa aking pamumuhay, at kailan
ma'y magkukulang tiwala kayo sa aking mga sinabi. ang mga nagsaysay
ng kaisipang laban sa mga sinabi ko ay pawang mga kastila, at sa
pagka't mga kastila, kahit sila ay magsalita ng mga walang kabuluhan
o kahalingan, ang kanilang sabihi'y pinapagtitibay ng kanilang anyo,
ng kanilang dangal at katungkulan at ng kanilang pinanggalingang
lahi, kaya't aking tikang hindi ko na mulimu-ing tututulan magpakailan
man. bukod sa rito, sa aking pagkakitang kayo, na sumisinta sa lupang
inyong tinubuan, kayo na may amang nagpapahingalay sa ilalim ng mga
payapang daluyong na ito, kayo na talagang hinamit, linait at
pinag-usig, gayon man ay tinataglay ninyo ang ganyang mga kaisipan, baga
man sa lahat ng inyong dinanas at sa inyong dunong, nagpapasimula na
ako ng pag-aalinlangan sa aking sariling mga paniniwala, at aking
tinatanggap ang balak na mangyayaring nagkakamali ang bayan. aking
sasabihin doon sa mga kulang palad na isinakamay ng mga tao ang
kanilang pag-asa, na ang pag-asang iyan ay ilagay nila sa dios o sa
kanilang mga bisig. muling napasasalamat po ako sa inyo at kayo ay
mag-utos kung saan dapat ihatid ko kayo.

 tumatagos, elias, hanggang sa aking puso ang inyong masasaklap na mga
pananalita. ano po ang ibig ninyong gawin ko? hindi ako mag-aral sa
kasamahan ng mga anak ng bayan, kaya't marahil hindi ko talos ang
kanilang mga kailangan; sa boong kamusmusan ko ay doon ako natira sa
kolegio ng mga jesita lumaki ako sa europa, ang mga aklat lamang ang
siyang ininuman ng aking pag-iisip at ang aking nabasa lamang ay yaong
nailathala ng mga tao: nananatili sa gitna ng mga dilim ang hindi
sinasabi ng mga sumusulat ng mga aklat, ang mga iyan ay hindi ko
alam. gayon man ay iniibig kong gaya rin naman ng inyong pag ibig ang
ating bayang tinubuan hindi lamang sapagka't katungkulan ng lahat na
pakaibigin ang lupaing kanyang pinagkakautangan ng kanyang katauhan
at marahil pagkakautangan naman ng kahulihulihang pahingalayan; hindi
lamang sa pagka't ganyan ang itinuro sa akin ng aking ama, kung di
naman sa pagka't ang aking inay ay india, at sapagka't diyan nabubuhay
ang lalong matitimyas na aking linasap na sumasaalaala ko tuwing bukod
sa rito ay siya ay aking sinisinta, sapagka't siya ang pinagkautangan at
pagkakautangan ng aking ligaya!

 at sinisinta ko siya sapagka't siya ang pinagkakautangan ko ng
aking kasaliwaang palad! ang ibinulong ni elias.

 siya nga, kaibigan ko; nalalaman ko pong nagpipighati kayo, kayo ay
sawing palad, at ito ang siyang sa inyo'y nagpapamalas na madilim ang
hinaharap na panahon at siya namang nakapangyayari sa anyo ng lakad ng
inyong pag-iisip; dahil dito ay hindi ako makasang-ayong lubos sa inyong
mga karaingan. kung mangyari sanang masiyasat na magaling ang mga
kadahilanan, ang isang bahagi, ng sa inyo'y mga nangyayari.

 iba ang mga pinanggalingan ng mga sakunang nangyari sa akin; kung
matanto kong kahit kaunti'y pakikinabangan, sasaysayin ko ang mga
nangyaring iyan, sa pagka't bukod sa hindi ko inililihim ay marami na
ang nakatatalastas.

 baka kaya sakali'y kung mapagtanto ko ang mga bagay na iyan ay
magbagong isipan ako.

nag isip-isip na sandali si elias.

 kung gayon, ginoo, sasabihin ko sa inyo, sa maikling pananalita, ang
aking dinaanang buhay.






ang mag-anak ni elias.


may anim na pung taon na ngayong nananahan ang aking nunong lalaki sa
maynila, at naglilingkod na tenedor de libros sa bahay ng isang
mangangalakal na kastila. batang-bata ng panahong iyon ang aking
nunong lalaki may asawa at may isang anak na lalaki. isang gabi, hindi
maalaman kung ano ang dahil, nagalab ang almaken, lumakit ang apoy sa
boong bahay at sa ibang maraming mga kalapit. hindi mabilang ang halaga
ng mga natupok at nawala, hinanap ang may sala, at isinumbong ng
mangangalakal ang aking nuno. nawalang kabuluhan ang kanyang pagtutol,
at palibhasa ay dukha at hindi makapagbayad sa mga balitang abogado,
siya ay hinatulang palùin sa hayag at ilibot sa mga daan sa maynila.
hindi pa nalalaong ginagawa pa ang parusang itong pang-imbi, na
tinatawag ng bayang kabayo y vaka, na makalilibong higit sa
kamatayan ang kasamaan. ang aking nuno, na tinalikdan ng lahat, liban
na lamang sa kanyang bata pang asawa, ay iginapos sa likod ng isang
kabayo, na sinusundan ng karamihang malulupit at pinalo sa bawa't
pinagkakakurusan ng dalawang daan, sa harap ng mga taong kanyang mga
kapatid, at sa malapit sa maraming sambahan sa isang dios ng
kapayapaan. nang mabusog na ng kulang palad, na magpakailan man ay imbi
na't walang kapurihan, ang panghihiganti ng mga tao, sa pamamag-itan
ng kanyang dugo, ng mga pahirap na ginawa sa kanya at ng kanyang
mga pagsigaw, kinailangang kunin siya sa ibabaw ng kabayo, sapagka't
hinimatay, at maano na sanang namatay na nga ng patuluyan! sa isa
riyan sa mga pinakahayop na kalupitan, siya ay pinawalan; nawalang
kabuluhang mamanhik sa bahay-bahay, bigyan ng gawain o ng limos ang
asawa niyang ng panahong iyon ay buntis, at ng kanyang maalagaan ang
asawang may sakit at ang kahabaghabag na anak. sino ang magkakatiwala sa
asawa ng isang lalaking manununog at inimbi. napilitan nga ang babaing
kalakalin ang kanyang katawan!

nagtindig si ibarra sa pagkaupo.

oh, huwag kayong mabahala! ang pangangalakal sa katawan niya ay hindi
na kasiraang puri sa kanya at hindi na rin kasiraang puri sa kanyang
asawa; napugnaw ng lahat ang kapuriha't ang kahihiyan. gumaling ang
lalaki sa kanyang mga sugat at naparito at nagtagong kasama ang kanyang
asawa at anak na lalaki sa mga kabundukan ng lalawigang ito. nanganak
dito ang babae ng isang latanglatang sanggol at puspos ng mga sakit,
na nagkapalad na mamatay. nanahan pa sila ritong may ilang buwan, sakdal
ng karukhaan, hiwalay sa lahat ng tao, kinapopootan at
pinangingilagan ng lahat. nang hindi na matiis ng aking nuno ang
gayong lubhang karukhaan, at palibhasa ay hindi niya taglay ang
katapangan ng loob ng kanyang asawa, siya ay nagpakamatay, sa walang
kasing laking sama ng kanyang loob ng makita niyang may sakit at
walang sumaklolo't mag-alaga. nabulok ang bangkay sa mata ng anak na
lalaking bahagya na lamang makapagalaga sa may sakit na ina, at ang
kasamaan ng amoy ang siyang nagkanulo sa justikia. sinisi ang aking
nunong; babae't hinatulang magdusa, dahil sa kanyang hindi pagbibigay
alam; pinaghinalaa't pinaniwalaang siya ang pumatay sa kanyang asawa,
sapagka't ano ang hindi gagawin ng asawa ng isang imbi, na pagkatapos
ay nagbili ng kanyang katawan. kung manumpa'y kanilang sinasabing
nanunumpa ng hindi katotohanan, kung tumangis ay sinasabing siya ay
nagsisinungaling, sinasabing nagwawalang galang kung tumatawag sa dios.
gayon man ay liningap din siya, hinintay munang siya ay makapanganak bago
palùin: talos po ninyong inilalaganap ng mga fraile ang kapaniwalaang
sa pamamag-itan ng palo lamang mangyayaring makipanayam sa mga
indio; basahin ninyo ang sabi ni padre gaspar san agustin.

sa ganitong kahatulan sa isang babae, kanyang susumpain ang araw ng
pagsilang sa maliwanag ng kanyang anak, bagay na bukod sa pagpapahaba
ng pagpapahirap ay pagsira sa mga damdamin ng isang ina. sa kasamaang
palad maluwalhating nanganak ang babae, at sa kasamaan ding palad ang
sanggol na lalaki ay ipinanganak na mataba. nang makaraan ang dalawang
buwa'y ginanap ang parusang hatol ng boong katuwaan ng loob ng mga
tao, na sa ganitong paraan ay inaakala nilang gumaganap ng kanilang
katungkulan. sapagka't wala na siyang katiwasayan sa mga gubat na ito ay
tumakas siya't tinungo na kanyang dala ang kanyang dalawang anak na
lalaki, ang karatig na lalawigan, at diya'y nabuhay silang tulad sa mga
halimaw: nangapopoot at kinapopootan. ang panganay sa dalawang
magkapatid, na nakatatanda ng maligayang kamusmusan niya, sa gitna ng
gayong pagkalakilaking karukhaan, pagdaka'y nagtulisan, pagkakaroon ng
lakas. hindi nalao't ang pangalang mabangis ni balat ay kumalat sa
magkabikabilang lalawigan, naging lagim ng mga bayan, sa pagka't sa
kanyang panghihiganti'y nagsasabog ng dugo't tinutupok ang bawa't
maraanan. ang pinakabata na may katutubong magaling na puso'y sumangayon
sa kanyang kapalaran at kaimbihan sa tabi ng kanyang ina; nangabubuhay
sila sa inihahandog ng kagubatan, nangagdadamit sila ng mga basahang
sa kanila ay inihahagis ng mga nangaglalakad; nawala na sa babaeng
iyon ang kanyang sariling pangalan at siya ay nakikilala lamang sa mga
pamagat na delingkente delinkuente, nagkasala, patutot at
binugbog; ang lalaking iyon ay nakikilala lamang sa tawag na anak ng
kanyang ina, sapagka't sa katamisan ng kanyang asal ay hindi
pinaniniwalaang siya ay anak ng manununog at sapagka't ang sino man ay
dapat mag-alinlangan sa kabutihan ng ugali ng mga indio. sa
kawakasa'y nahulog ang bantog na si balat sa kapangyarihan ng justikia,
na siyang sa kanya ay humingi ng mahigpit na pagbibigay sulit ng
kanyang mga ginawang kasalanan, baga man hindi nabalino ang justikiang
iyang magturo kay balat ng kagalingan ng isang umagang hanapin ng
batang kapatid ang kanyang ina, na napasagubat upang manguha ng kabuti
at hindi pa umuuwi, kanyang nakitang nakatimbuwang sa lupa, sa tabi ng
daan, sa lilim ng isang puno ng buboy, nakatihaya, tirik ang mga
mata, nakatitig, naninigas ang mga daliring nakabaon sa lupa, at sa
ibabaw nito ay may nakikitang mga bahid ng dugo. naisipan ng binatang
tumingala at sundan ng mata ang tinititigan ng bangkay, at nakita
niyang sa isang sanga'y nakasabit ang isang buslo at sa loob ng
buslo'y ang marugong ulo ng kanyang kapatid!

 dios ko! ang biglang sinabi ni ibarra.

 ganyan din marahil ang biglang sinabi ng aking ama, ang
ipinagpatuloy ni elias ng boong kalamigan ng loob. pinagputolputol
ng mga tao ang manghaharang at inilibing ang katawan, ngunit ang
mga sangkap ng katawa'y kanilang isinabog at ibinitin sa iba't ibang
mga bayan. sakalit kayo po'y makapaglakbay isang araw mula sa kalamba
hanggang sa santo tomas, masusumpungan pa po ninyo ang kahoy ng duhat
na pinagbitinan at kinabulukan ng isang hita ng aking amain; sinumpa
ang kahoy na iyan ng naturalesa, kaya't hindi lumalaki at hindi
namumunga. gayon din ang kanilang ginawa sa mga ibang sangkap ng
katawan, ngunit ang ulo, ang ulo na siyang pinakamabuting sangkap ng
tao, na siyang lalong madaling kilalanin kung kangino, ang ulong iyan ay
isinabit sa harapan ng dampa ng ina!

tumungo si ibarra.

 naglagalag ang binatang tulad sa isang sinumpa, ang ipinagpatuloy
ni elias, naglagalag sa bayan-bayan, sa mga bundok at mga
kaparangan, at ng inaakala na niyang sa kanya ay wala nang
makakakilala, ay pumasok siyang manggagawa sa isang mayamang taga
tayabas. ang kanyang kasipagan, ang katamisan ng kanyang asal ang
nakahikayat na siya ay kagiliwan ng lahat ng hindi nakatatalos ng
unang pamumuhay niya. sa katiyagaan niya sa paggawa at sa pagtitipid,
nakatipon siya ng kaunting puhunan, at sapagka't napagdaanan na niya
ang malaking karukhaan at siya ay bata, nag-akalang magkamit naman ng
ligaya. ang kanyang kagandahang lalaki, ang kanyang kabataan at ang
kanyang pagka may kaunting kaya ang siyang nangakaakit na siya ay
ibigin ng isang dalaga sa bayan, ngunit hindi siya makapangahas na
ipakiusap sa mga magulang nito na sa kanya ay ipakasal, sa kanyang
panganganib na baka mapagtunton ang buhay niya ng una. datapuwa't
naraig sila ng kapangyarihan ng sinta, kaya't kapuwa sila nagkulang sa
kanikanilang katungkulan. upang mailigtas ng lalaki ang kapurihan ng
babae, pinangahasan ang lahat, namanhik siya sa mga magulang upang sa
kanya ay ipakasal ang kanyang kaisang dibdib, dahil dito ay hinanap ang
mga kasulatan ng kanyang pagkatao, at ng magkagayon ay napagsiyasat na
lahat; palibhasa ay mayaman ang ama ng dalaga, nasundûang pag-usigin
ng mga hukom ang lalaki, na hindi nag-akala man lamang na
magsanggalang, inamin ang lahat ng sumbong na laban sa kanya, at siya ay
nagdusa sa bilanggûan. nanganak ang babae ng isang sanggol na lalaki
at isang sanggol na babae, na kapuwa inalagaan ng lihim, saka
pinapaniwala ang mga batang itong namatay na ang kanilang ama, bagay na
hindi mahirap gawin, sapagka't kanilang nakita ang pagkamatay ng
kanilang ina, ng panahong sila ay musmos pa, bukod sa hindi nila naiisip
ang pag-uusisa ng kanilang pinanggalingan. palibhasa ay mayaman ang
aming nunong lalaki, totoong maligaya ang aming kamusmusan; ang kapatid
kong babae't ako ay magkasama kaming nag-aral, nag-iibigan kami niyang
pag-iibigang mangyayari lamang sa magkapatid na kambal na walang ibang
nakikilalang ibang bagay na pag-ibig. batang bata pa ako ay nag-aral na
sa kolegio ng mga jesita, at nag-aral naman sa konkordia at doon
itinira ang aking kapatid na babae, sa hangad na huwag kaming lubhang
magkahiwalay. nang matapos ang aming kaunting pag-aaral, sapagka't wala
kaming hinahangad kung di magpasaka ng lupa, umuwi kami sa aming bayan
upang aming tanggapin ang aming mana sa aming nunong lalaki. malaonlaon
ding nanatili kami sa pamumuhay sa kaligayahan, ngumingiti sa amin ang
panahong hinaharap, marami kaming mga alila, nag-aaning magaling ang
aming mga halamanan at hindi na malalao't mag-aasawa ang aking kapatid
na babae sa isang binatang kanyang pinakasisinta at siya ay tinutumbasan
ng gayon ding pag-ibig. dahil sa pagkakaalit bagay sa salapi, at dahil
naman sa ugali ko ng mga panahong iyong may pagkamapagmataas,
kinasusuklaman ako ng isa kong kamag-anak na malayo, isinurot sa aking
isang araw ang totoong malabo kong pagsilang sa maliwanag, ang imbi kong
pinanggalingang mga magulang. akala ko ay yao'y pawang paratang lamang,
kaya't hiningi kong bigyang liwanag ang gayong paglait; muling nabuksan
ang libingang kinahihimlayan ng gayong karaming mga kabulukan, at
lumabas ang katotohanan upang ako ay bigyang kahihiyan. nang lalong
malubos ang kasaliwaang palad, malaon ng panahong kami'y may alilang
isang matandang lalaki, na pinagtitiisan ang lahat kong mga
kahalingang pita at ayaw kaming iwan kailan man, at nagkakasiya na
lamang tumangis at humibik sa gitna ng mga paglibak ng ibang mga
lingkod namin. hindi ko maalaman kung bakit napagsiyasat ng aking
kamag-anak; datapuwa't ang nangyari'y tinawag ng justikia ang matandang
ito, at pinag-utusang sabihin ang katotohanan; ang matandang lalaki
palang aming alila'y siyang aming ama, na aayaw humiwalay sa kanyang
sintang mga anak, at ang matandang iyon ay hindi mamakailang aking
pinahirapan. napugnaw ang aming ligaya, tinalikdan ko ang aming
kayamanan, nawalan ng pakakasalang kasintahan ang kapatid kong babae,
kaming magkapatid at ang aking ama'y iniwan namin ang bayan, upang
pumaroon sa alin mang lupain. ang pagkaalam na siya ay nakatulong sa
aming kasaliwaang palad ang nakapagpaikli ng buhay ng matandang
lalaki, na siyang sa aki'y nagpaunawa ng lahat ng kasakitsakit na mga
nangyari ng mga panahong nagdaan. nangulila kaming magkapatid.

tumangis ng di sapala ang kapatid ko, ngunit sa gitna ng gayong
karaming mga kasaliwaang palad na bumugso sa ibabaw namin, hindi niya
nalimutan ang kanyang sinta. hindi dumaing at hindi umimik ng kanyang
nakita ang pagaasawa sa ibang babae ng kanyang dating katipanan, at
aking nakitang untiunting nagkasakit ang aking kapatid, na hindi ko
mangyaring mabigyang aliw. nawala siya isang araw; nawalang kabuluhan
ang sa kanya ay aking paghanap sa lahat ng panig, nawalang kabuluhan ang
aking pagtatanong tungkol sa kanya, hanggang sa ng makaraan ang anim na
buwa'y aking nabalitaang ng mga araw na iyon, ng humupa ang paglaki
ng dagatan, ay nasumpungan sa pasigan ng kalamba sa gitna ng isang
palayan, ang bangkay ng isang dalaga, na nalunod o pinatay na kusa;
ayon sa sabiha'y may isang sundang na nakatarak sa kanyang dibdib.
ipinalathala sa mga kalapit bayan ng mga puno sa bayang iyon, ang
gayong nangyari; sino man ay walang humarap upang hingin ang bangkay, at
wala namang nawawalang sino mang dalaga. ayon sa mga tandang sinabi sa
akin, pagkatapos, sa pananamit, sa mga hiyas, sa kagandahan ng kanyang
mukha at sa lubhang kasaganaan ng kanyang buhok, aking napagkilalang
iyon ang aking kahabaghabag na kapatid na babae. mula niyo'y
naglalagalag ako sa mga iba't ibang lalawigan, manakanaka akong
pinararatangan, ngunit hindi ko pinapansin ang mga tao at
ipinagpapatuloy ko ang aking paglakad. ito ang makling kasaysayan ng
mga nangyari sa akin, at ang kasaysayan ng mga paghatol ng mga
tao.

tumigil ng pananalita si elias, at ipinatuloy ang pagsagwan.

 naniniwaniwala akong hindi po kayo nalilihis sa katuwiran ang
ibinulong ni krisostomo, sa inyong pananalitang dapat pagsikapan ng
justikia ang paggawa ng magaling sa pagtumbas sa magagandang gawa, at
gayon din ang pagtuturo sa mga nagkakasalang tao sa paggawa ng masama.
ang nakahahadlang lamang  ay ito ay hindi mangyayari, isang hangad na
hindi mangyayaring masunduan; sa pagka't saang kukuha ng lubhang
maraming salapi, ng lubhang maraming mga bagong kawani?

 at ano ang kapapakanan ng mga sakerdote, na ipinagtatalakan ang
kanilang tungkuling maglaganap ng kapayapaan at pag-ibig sa kapuwa tao?
diyata't lalong ikinararapat ang basain ng tubig ang ulo ng isang
sanggol, pakanin ito ng asin, kay sa pukawin sa marilim na budhi ng
isang masamang tao iyang maningning na ilaw na bigay ng dios sa bawa't
tao upang hanapin ang kanyang kagalingan? diyata't lalong pag-ibig sa
kapuwa tao ang alakbayan ang isang may salang bibitayin, kay sa siya ay
alalayan sa paglakad sa matarik na landas na pagtalikod sa mga pangit
na kaugalian at pagtungo sa magagandang kaasalan? hindi po ba
nagkakagugugol sa pagbabayad sa mga tiktik, sa mga verdugo at sa mga
guardia sibil? ito po, bukod sa kahalayhalay, pinagkakagugulan din ng
salapi.

 kaibigan ko, kayo o ako man, kahit ibigin nati'y hindi natin
masusunduan.

 tunay nga, sakalit tayo ay nag-iisa, wala tayong magagawa; ngunit
inyong ariing sariling inyo ang katuwiran ng bayan, makipanig po kayo
sa bayan, pakinggan ninyo ang kanyang kahingian, magbigay uliran kayo
sa mga iba, ipakilala ninyo kung ano ang tinatawag na bayang
kinagisnan!

 hindi mangyayari ang kahingian ng bayan; kinakailangang maghintay.

 maghintay! maghirap ang kahulugan ng maghintay!

 pagtatawanan ako kung aking hingin.

 at kung kayo ay alakbayan ng bayan?

 hindi mangyayari! hindi ko magagawa kailan man ang patnugutan ang
karamihang tao upang kamtan sa sapilitan ang bagay na hindi inaakala ng
pamahalaang kapanahunan ng ibigay, hindi! at kung sa alin mang araw ay
makita kong may sandata ang karamihing iyan, aanib ako sa pamahalaan at
ng sila ay aking bakahin, sa pagka't hindi ko ipalalagay na aking bayan
ang mga manggugulo. hinahangad ko ang kanyang kagalingan, kaya
nagtayo ako ng isang bahay-paaralan; hinahanap ko ang kanyang
kagalingan sa pamamag-itan ng pagpapaaral, sa mahinahong untiunting
pagsulong ng dunong, walang daan kung walang liwanag.

 ngunit walang kalayaan naman kung walang pakikihamok! ang sagot ni
elias.

 datapuwa't aayaw ako ng kalayaang iyan!

 ngayo't kung walang kalayaa'y walang liwanag, ang muling itinutol
ng piloto ng maalab na pananalita; sinabi po ninyong hindi malaki ang
pagkakilala ninyo sa inyong mga kababayan; naniniwala ako. hindi po
ninyo nakikita ang paghahanda sa pagbabaka, hindi ninyo nakikita ang
dilim sa dakong paligid; nagpasimula ang paghahamok sa pagmamatuwiran
upang magkaroon ng wakas sa paglalabanan sa lupa na maliligo ng dugo;
nariringig ko ang tinig ng dios, sa aba ng mag-akalang lumaban sa
kanya! hindi iniukol sa kanila ang pagsulat ng historia!

nag-ibang anyo si elias; nakatindig, nakapugay, may anyong hindi
karaniwan ang mukha niyang mabayaning liniliwanagan ng buwan. ipinagpag
ang kanyang malagong buhok, at nagpatuloy ng pananalita:

 hindi po ba ninyo nakikita't gumigising na ang lahat? tumagal ng
ilang daang taon ang pagkakatulog, ngunit pumutok ang lintik isang
araw, at sa paninira ng lintik ay pumukaw ng buhay; buhat niyo'y ibang
mga hilig ang pinagpapagalan ng mga isip, ang mga hilig na ito na
ngayon ay nangagkakahiwalay, mangagkakalakiplakip isang araw na ang
dios ang siyang mamamatnugot. hindi nagkulang ang dios sa pagsaklolo sa
mga ibang bayan; hindi rin magkukulang ang saklolong iyan sa bayan
natin; ang katuwiran niya ay siyang katuwiran ng kalayaan!

isang dakilang katahimikan ang siyang sumunod sa ganitong mga salita.
samantala ay lumalapit ang bangka sa pasigan sa hindi naiinong
pagsusulong ng mga alon. si elias ang naunang sumira ng gayong hindi
pag-iimikan.

 ano po ang sasabihin ko sa mga nag-utos dito sa akin? ang tanong,
na nagbago ng anyo ng tinig.

 sinabi ko na po sa inyo; na dinaramdam ko ang kanilang kalagayan,
ngunit sila ay mangaghintay, sa pagka't hindi nagagamot ang mga sakit
ng kapuwa mga sakit, at sa kasaliwaan nating palad ay tayong lahat ay
may kasalanan.

hindi na muling sumagot si elias, tumungo, nagpatuloy ng pagsagwan, at
ng dumating sa pampang ay nagpaalam kay ibarra ng ganitong sabi:

 pinasasalamatan ko po kayo, ginoo, sa inyong pahihinuhod sa aking
pakiusap; hinihingi ko sa ikagagaling ninyong sa haharaping panaho'y
ako ay inyong limutin at huwag ninyong kilalanin ako sa ano mang
kalagayang ako ay inyong masumpong.

at pagkasabi nito ay muling pinalakad ang bangka, at sinagwanang ang
tungo'y sa isang gubat sa pasigan. samantalang ginagawa ang mahabang
pagtawid ay nanatili sa hindi pag-imik; tila mandin wala siyang
namamasdan kung di ang libolibong mga diamante na kinukuha't ibinabalik
ng kanyang sagwan sa dagatan at doon ay talinghagang nangawawala sa
gitna ng mga bughaw na alon.

sa kawakasa'y dumating; lumabas ang isang tao sa kasukalan at lumapit sa
kanya.

 ano ang sasabihin ko sa kapitan? ang tanong.

 sabihin mong gaganap si elias ng kanyang pangako, sakalit hindi
mamatay muna, ang isinagot ng boong kalungkutan.

 kung gayon ay kailan ka makikisama sa amin?

 pag-inakala ng inyong kapitang dumating na ang panahon ng panganib.

 kung gayon ay magaling, paalam!






mga pagbabago.


malungkot at puspos ng pangamba ang mahihiing si linares; bagong
katatanggap niya ng sulat ni dona viktorina, na ganito ang sabi:

minamahal kong pinsan; ibig kong magkaroon ng balita sa iyo sa loob
ng tatlong araw, kung pinatay ka na ng alperes o ikaw ang pumatay sa
kanya ayaw akong lumampas ang isa man lamang araw na hindi tumatanggap
pa ang hayop na iyan ng ukol na parusa sakalit lumampas ang taning na
iyan at hindi mo pa siya hinahamon ng patayan sasabihin ko kay don
santiago na kailan man ay hindi ka nagiging sekretario, ni hindi ka
nakapagbibiro kay kanovas ni hindi ka nakakasama sa pagliliwaliw ng
general arseno martines sasabihin ko kay klarita na pawang
kasinungalingang lahat at hindi kata bibigyan kahit isang kuarta
nguni at kung hamunin mo siya ipinangangako ko sa iyo ang bawa't
iyong maibigan kaya nga tingnan mo kung hamunin mo siya at
ipinagbibigay alam ko sa iyo na hindi ako papayag ng mga pagtalilis at
mga dahidahilan.

ang pinsan mong gumigiliw sa iyo mula sa puso,

viktorina de los reyes de de espadana.

sampalok, lunes a las 7 ng gabi.

mabigat ang bagay na iyon: kilala ni linares ang ugali ni dona viktorina
at nalalaman niya kung hanggang saan ang magagawa; kung pakiusapan siya
ng nauukol sa katuwira'y tulad sa kung magsaysay ng nauukol sa
kalinisan ng purit pakikipag kapuwa-tao sa isang karabinero ng
hakienda, pagka talagang may pakay na makakita ng kontrabando sa lugar
na tunay na wala; ang mamanhik ay walang kabuluhan, magdaya'y lalo ng
masama; wala na ngang sukat pagpapaliiran kung hindi maghamon ng away.

 ngunit paano? ang sinasabing nagpaparoon ay paritong mag-isa; kung
salubungin ako ng masasamang pananalita? kung ang kanyang asawa ang
aking maratnan? sino kaya ang makaiibig magpadrino sa akin? ang kura?
si kapitan tiago? sinusumpa ko ang oras ng aking pagsunod sa kanyang
mga hatol! daldal! sino ang pumipilit sa aking ako ay maghambog,
magsabi ng mga kabulastugan, magpakita ng mga kayabangan! ano ang
sasabihin sa akin ng ginoong dalagang iyan ? dinaramdam ko ngayon
ang pagiging sekretario ko ng lahat ng mga ministro!

sumasaganitong malungkot na pakikipagsalitaan sa sarili ang mabait na si
linares ng dumating si pari sal ang katotohana'y lalo ng payat at
namumutla ang frankiskano kay sa dati, ngunit nagniningning sa kanyang
mga mata ang isang tanging liwanag at sumusungaw sa kanyang mga labi
ang isang kakaibang ngiti.

 ginoong linares, lubos naman ang pag-iisa ninyo? ang ibinati at
saka tumungo sa salas, na sa mga nakasiwang na pinto nito ay tumatakas
ang ilang tinig ng piano.

nag-akala si linares na ngumiti.

 at si don santiago? ang idinugtong ng kura.

dumating si kapitang tiago sa sandali ring iyon, humalik ng kamay sa
kura, kinuha niya ang dala nitong sombrero at baston ngumingiting
mabait na mabait.

 pakinggan ninyo, pakinggan ninyo! ang sabi ng kurang papasok sa
salas, na sinusundan ni linares at ni kapitan tiago; may dala akong
magagaling na balita na aking sasabihin sa lahat. tumanggap ako ng mga
sulat na galing sa maynila, na pawang nagpapatibay ng sulat na dinala
sa akin kahapon ni ginoong ibarra , sa makatuwid, don santiago, ay
wala na ang nakahahadlang.

si maria klara, na nakaupo sa piano sa gitna ng kanyang dalawang
kaibigang babae, umanyong titindig, datapuwa't kinulang siya ng lakas
at muling naupo. namutla si linares at tinitigan si kapitang tiago na
ibinaba ang mga mata.

 untiunting totoong kinalulugdan ko ang binatang iyan, ang
ipinagpatuloy ng kura; ng una'y masama ang aking pagkapalagay sa kanya
, may kaunting kainitan ang ulo, ngunit lubhang marunong umayos ng
kanyang mga pagkukulang, na ano pa at hindi mangyaring makapagtanim sa
kanya ang sino man. kung di nga lamang si padre damaso ay.

at tinudla ng kura ng matuling pagsulyap si maria klara, na nakikinig
ngunit hindi inihihiwalay ang mga mata sa papel ng musika, baga man
siya ay lihim na kinukurot ni sinang, na sa gayong paraan ay sinasaysay ang
kanyang katuwaan; sumayaw sana siya kung sila ay nag-iisa.

 si padre damaso po? ang tanong ni linares.

 opo, si padre damaso, ang sinabi, ang ipinagpatuloy ng kura, na
hindi inihihiwalay ang tingin kay maria klara, na palibhasa ay 
inaama sa binyag, hindi niya maitutulot  ngunit sa kawakasan,
inaakala kong huminging tawad sa kanya si ginoong ibarra, bagay na
hindi ko pinag aalinlanganang magkakahusay-husay na lahat.

nagtindig si maria klara, nagsabi ng isang dahilan at pumasok sa
kanyang kuarto, na si viktoria ang kasama.

 at kung hindi siya patawarin ni padre damaso? ang marahang tanong ni
kapitang tiago.

kung magkagayon ay  si maria klara ang makakaalam  si padre damaso
ang kanyang amang kaluluwa: ngunit inaakala kong sila ay
magkakawatasan.

nang sandaling yao'y napakinggan ang yabag ng mga paglakad at sumipot
si ibarra, na sinusundan ni tia isabel; iba't ibang mga damdamin ang
napukaw ng pagdating niyang iyon. bumati ng boong giliw kay kapitang
tiago, na hindi maalaman kung ngingiti o iiyak, bumati kay linares ng
isang malaking pagyukod ng ulo. nagtindig si fray salvi at iniabot sa
kanya ang kamay ng boong pagliyag, na ano pa at hindi napigilan ni
ibarra ang isang tinging nagpapahalata ng malaking pagtataka.

 huwag po kayong magtaka, ani fray salvi; ngayon-ngayon lamang ay
pinupuri ko kayo.

napasalamat si ibarra at lumapit kay sinang.

 saan ka doroon sa boong maghapon? ang itinanong ni sinang, sa
kanyang pananalitang musmos; tumatanong kami sa aming sarili at aming
sinasabi sa amin din: saan kaya naparoon ang kaluluwang iyang tinubos
sa purgatorio? at bawa't isa sa ami'y nagsasabi ng iba't ibang bagay.

 at mangyayari bang maalaman kung ano ang sinasabi ninyo?

 hindi, iyan ay isang lihim, ngunit sasabihin ko sa iyo kung tayo tayo
lamang. ngayon ay sabihin mo sa akin kung saan ka doroon, upang maalaman
ko kung sino sa amin ang nakahula.

 hindi, iyan ay isa rin namang lihim, ngunit sasabihin ko sa iyo kung
tayo tayo na lamang, sakalit itutulot ng mga ginoong ito.

 mangyari baga, mangyari baga! iyan pala lamang! ani pari sal

hinila ni sinang si krisostomo sa isang dulo ng salas: natutuwa siyang
mainam na kanyang mapagtatalos ang isang lihim.

 sabihin mo kaibigan sa akin, ang tanong ni ibarra; nagagalit pa si
maria sa akin?

 aywan ko, ngunit ang wika niya ay magaling pa raw na siya ay iyong
limutin na, at bago umiiyak. ibig ni kapitang tiagong siya ay pakasal sa
ginoong iyon, at gayon din si pari damaso, ngunit hindi siya
nagsasabi ng oo o aayaw. ngayong umaga, ng ikaw ay ipinagtatanong
namin, at sinasabi kong baka nangingibig na sa iba? sumagot siya sa
aking: kahimanawari! at saka umiyak.

nalulungkot si ibarra.

 sabihin mo kay mariang ibig ko siyang makausap na kami lamang dalawa.

 kayo lamang dalawa? ang tanong ni sinang, na pinapagkunot ang mga
kilay at siya ay tinitigan.

 hindi naman lubos kaming dalawa lamang; ngunit huwag sanang
nahaharap iyon.

 may kahirapan; ngunit huwag kang mabahala, sasabihin ko.

 at kailan ko malalaman ang kasagutan?

 bukas, pumaroon ka sa bahay ng maaga. aayaw si mariang mag-isa kailan
man, sinasamahan namin siya; isang gabi'y natutulog si viktoria sa
kanyang siping, at sa isang gabi naman ay ako; bukas ay sa akin tama ang
pagsama sa kanya. ngunit pakinggan mo, at ang lihim? yayao ka nang
hindi mo pa sinasabi sa akin ang lalong pangulo?

 siya nga naman pala! doon ako doroon sa los banos, mamimili ako ng
niyog, sa pagka't ibig kong magtayo ng isang gawaan; ang iyong tatay
ang aking makakasama.

 wala na ba kung di iyan lamang? naku ang isang lihim! ang biglang
sinabi ni sinang ng malakas, na ang anyo ay ang sa narayaang
magpapatubo; ang boong isip ko ay.

 mag-ingat ka! hindi ko itinutulot sa iyong iwatawat mo ang lihim na
iyan!

 at hindi ko naman ibig ang isinagot ni sinang na pinapangulubot ang
ilong. kung isang bagay man lamang na may kaunting kahulugan, marahil
masabi ko pa sa aking mga kaibigang babae; datapuwa't pamimili ng
mga niyog! mga niyog! sino ang makakaibig makaalam ng tungkol sa
niyog?

at nagdalidali ng mainam na pagyao at paghanap sa kanyang mga
kaibigang babae.

nagpaalam si ibarra ng makaraan ang ilang sandali, sa pagka't kanyang
nakitang walang salang papanglaw ang pagpupulong na iyon; maasim na
matamis ang pagmumukha ni kapitang tiago, hindi umiimik si linares at
nagmamasid, ang kurang nagpapakunuwaring nagagalak ay nagsasalita ng
mga kakaibang bagay. hindi na muling lumabas ang alin man sa mga
dalaga.






ang sulat ng mga patay at ang mga anino.


itinatago ang buwan ng madilim na langit; winawalis ng malamig na
hanging palatandaan ng pagdating ng dikiembre ang ilang dahong tuyo
at ang alabok sa makipot na landas na patungo sa libingan.

nagsasalitaan ng marahan ang tatlong anino sa ilalim ng pintuan.

 kinausap mo ba si elias? ang tanong ng isang tinig.

 hindi, nalalaman mo ng siya ay may ugaling kakaiba at maingat;
ngunit inaakala kong siya ay kakampi natin; iniligtas ni don krisostomo
ang kanyang buhay.

 kaya ako pumayag, anang unang tinig; ipinagagamot ni don krisostomo
ang aking asawa sa bahay ng isang mediko sa maynila! ako ang nakakaalam
ng kumbento upang makipagliwanag sa kura ng aming pautangan.

 at kami naman ang nakakaalam ng kuartel, at ng masabi namin sa mga
sibil na may mga anak na lalaki ang aming ama.

 magiging ilan kaya kayo?

 lima, kainaman na ang lima. magiging dalawampo raw kami, anang
alila ni don krisostomo.

 at kung hindi lumabas kayong magaling?

 sttt! anang isa, at hindi na umimik ang lahat.

namamasid sa nag-aagaw ng dilim at liwanag ang pagdating ng isang
anino na marahang lumalakad na ang bakod ang siyang tinutunton;
manakanakang humihinto na para manding lumilingon.

at may dahil nga naman. sa dakong hulihan, na may dalawampong hakbang
ang puwang, may sumusunod na isa pang anino, lalong malaki at tila
mandin lalo pang anino kay sa nauna: totoong napakarahan ang pagyapak sa
lupa, at biglang nawawala, na anaki'y linalamon ng lupa, kailan mang
humihinto't lumilingon ang nauuna.

 sinusundan ako! ang ibinulong ng nauunang anino; ang guardia sibil
kaya? nagsinungaling kaya ang sakristan mayor?

 ang sabi ay dito raw magtatatagpo, ang iniisip ng ikalawang anino;
marahil may masamang inaakala kaya inililihim sa akin ng dalawang
magkapatid.

sa kawakasa'y dumating ang nangungunang anino sa pintùan ng
libingan. lumapit ang tatlong aninong nangauna.

 sila po baga?

 kayo po ba?

 tayo ay maghiwahiwalay, sa pagka't sinusundan ako nila! tatanggapin
ninyo bukas ang mga sandata at pagkagabi gagawin. ang hiyaw ay:
mabuhay si don krisostomo! lakad na kayo!

nawala ang tatlong anino sa likuran ng mga pader. nagtago ang bagong
dating sa pag-itan ng pinto at naghintay na hindi umiimik.

 tingnan natin kung sino ang sumusunod sa akin! ang ibinulong.

dumating ang pangalawang anino na nag-iingat ng mainam at humintong
parang nagtitingintingin sa paligid niya.

 nahuli ako ng pagdating! ang marahang sinabi; ngunit baka kaya
mangagbalik.

at sa pagka't nagpasimula ng pag ambong nagbabalang tumagal, inisip
niyang sumilong sa ilalim ng pintùan.

at alinsunod sa dapat mangyari'y nabuglaan niya ang isang anino.

 ah! sino po kayo? ang itinanong ng bagong dating na ang tinig ay
sa matapang na lalakl.

 at sino po ba naman kayo? ang isinagot ng isa ng boong
kapanatagan.

sandaling hindi nangagsiimik; pinagpipilitan ng isa't isang makilala
ang kanyang kaharap sa pamamag-itan ng anyo ng tinig at sa
pagmumukhang naaaninagnagan.

 ano po ba ang hinihintay ninyo rito? ang tanong ng may tinig na
pagka lalaki.

 na tumugtog ang a las okho upang aking makuha ang baraja ng mga
patay, ibig kong manalo ngayong gabi ng salapi, ang sagot ng isa na
ang tinig ay karaniwan; at kayo naman, ano't kayo po'y naparito?

 sa  gayong ding dahil.

 aba! ikinatutuwa ko; sa ganya'y hindi ako mag-iisa. may dala akong
baraja; pagkaringig ko ng unang tugtog ay maglalagay ako sa kanila ng
aldur; sa ikalawang tugtog ay maglalagay naman ako ng gallo; ang
mga barajang gumagalaw ay iyan ang mga baraja ng mga patay, na
kinakailangang agawin sa pamamag-itan ng pananaga. may dala rin po ba
kayong baraja?

 wala!

 at paano?

 magaang; kung paano ang paglalagay ninyo sa kanila ng bangka;
hinihintay kong sila naman ang maglalagay ng bangka sa akin.

 at kung hindi maglagay ng bangka ang mga patay?

 ano ang gagawin? hindi pa ipinag-uutos na sapilitang magsusugal ang
mga patay.

sandaling hindi sila nag-imikan.

 kayo po ba'y naparitong may sandata? paano ang inyong gagawing
pakikiaway sa mga patay?

 sa pamamag-itan ng aking mga suntok, ang isinagot ng pinakamalaki
sa kanila.

 ah, diablo, ngayon ko naalaala! hindi tumataya ang mga patay pagka
may higit sa isa ang bilang ng mga buhay, at tayo ay dalawa.

 siya nga po ba? ngunit aayaw akong umalis.

 ako man ay gayon din, nangangailangan ako ng salapi, ang isinagot
ng pinakamaliit; ngunit gawin natin ang isang bagay: magsugal tayong
dalawa, at ang matalo'y siyang umalis.

 hala  ang isinagot ng isa na may kaunting sama ang loob.

pumasok sila at humanap sa gayong nag-aagaw ng dilim at liwanag ng
isang lugar na lalong nauukol; hindi nalao't nakasumpong sila ng isang
baunang bato at doon sila naupo. kinuha ng pinakapandak sa kanyang
salakot ang baraja, at nagpaningas naman ang isa ng fosforo.

sa ilaw ay nagtinginan ang isa't isa, datapuwa't ayon sa pag-aanyo ng
kanikanilang mukha'y hindi nangagkakakilalanan. ngunit gayon man, sa
pinakamataas at tinig makalalaki ay makikilala natin si elias, at sa
pinakamaliit ay si lukas, dahil sa pilat niya sa pisngi.

 alsahin po ninyo! ang winika nito, na hindi nalilingat ng
pagmamasid sa kaharap.

itinabi ang ilang butong nakita sa ibabaw ng libingang bato't saka
nag-andar ng isang alas at isang kabayo. pinagsunodsunod ni elias ang
pagpapaningas ng fosforo.

 sa kabayo! anya, at ng magkatanda'y nilagyan ng isang bungo ng
tadyang.

 juego! ani lukas, at sa ikaapat o ikalimang karta ay lumabas ang
isang alas.

 natalo kayo, ang idinugtong; ngayon ay pabayaan po ninyong ako ay
mag-isang humanap ng pagkabuhay.

umalis si elias na hindi nagsabi ng kataga man lamang, at nawala sa
gitna ng kadiliman.

nang makaraan ang ilang minuto'y tumugtog ang a las okho sa relos ng
simbahan, at ipinahayag ng kampana ang oras ng mga kaluluwa; ngunit
hindi inanyayahan ni lukas makipagsugal sa kanya ang sino man, hindi
tinawagan ang mga patay, na gaya ng iniaatas ng pamahiin; ang
ginawa'y nagpugay at bumulong ng ilang panalangin, nagkrus ng boong
kataimtimang tulad sa marahil ginagawa rin sa sandaling iyon ng puno
ng kofradia ng santisimo rosario.

nagpatuloy ang pag-ambon sa boong magdamag. pagka a las nueve ng gabi'y
madilim na ang mga daan at wala ng taong lumalakad; ang mga farol ng
langis na dapat ibitin ng bawa't namamayan sa tapat ng kanilang
bahay, bahagya ng nakaliliwanag sa pabilog na isang metro ang luwang:
tila mandin inilagay ang mga ilaw na iyo't upang makita ang kariliman.

naglalakad ng paroon ay parito sa magkabikabilang dulo ng daang malapit
sa simbahan ang dalawang guardia sibil.

 maginaw! ang sabi ng isa sa wikang tagalog na may puntong bisaya;
hindi tayo makahuli ng isa man lamang sakristan, walang gagawa ng
kasiraan ng kulungan ng manok ng alferes  nangadala dahil sa
pagkapatay doon sa isa; nakayayamot sa akin ito.

 at sa akin, ang isinagot ng isa; sino man ay walang nagnanakaw;
datapuwa't salamat sa dios at ang sabiha'y na sa bayan daw si elias. ang
sabi ng alferes ay ang makahuli raw sa kanya ay maliligtas sa palo sa
loob ng tatlong buwan.

 aa! nasasaulo mo ba ang kanyang mga senas? ang tanong ng bisaya.

 mangyari baga! ang taas ay matangkad ayon sa alferes, katatagan ayon
sa kay padre damaso; maiitim ang mga mata, katatagan ang ilong,
katatagan ang bibig, walang balbas, maitim ang buhok.

 aa! at ang mga tanging senas?

 maitim ang baro, maitim ang salawal, mangangahoy.

 aa! hindi makatatakas, tila nakikinikinita ko na siya.

 hindi ko siya pagkakamal-an sa iba, kahit makatulad niya.

at ipinagpatuloy ng dalawang sundalo ang kanilang pag-ronda.

muling natatanawan na naman natin sa liwanag ng mga farol ang dalawang
aninong nagkakasunod na lumalakad ng boong pag-iingat. isang mabalasik
na qien vive? ang siyang nagpahinto sa dalawa, at sumagot ang nauna
ng espana! na nangangatal ang tinig.

kinaladkad siya ng mga sundalo at siya ay dinala sa farol upang siya ay
kilalanin. siya ay si lukas, ngunit nangag-aalinlangan ang mga
sundalo at nangagtatanungan sa tinginan.

 hindi sinasabi ng alferes na may pilat! anang bisaya sa sabing
marahan. saan ka paroroon?

 magdadala ako ng pamisa upang gawin bukas.

 hindi mo ba nakikita si elias?

 hindi ko po siya nakikilala, ginoo! ang sagot ni lukas.

 hindi ko itinatanong sa iyo kung siya ay nakikilala mo, tanga! kami
ma'y hindi namin siya nakikilala; itinatanong ko sa iyo kung siya ay
nakita mo!

 hindi po, ginoo.

 pakinggan mong magaling, sasabihin ko sa iyo ang kanyang mga senas.
ang taas ay kung minsan ay matangkad, kung minsan ay katatagan; ang buhok at
ang mga mata'y maiitim; at ang lahat ng mga iba pa'y pawang mga
katatagan, anang bisaya. nakikilala mo na siya ngayon?

 hindi po, ginoo! ang isinagot ni lukas na natutulig.

 kung gayon ay sulong! hayop, burro! at ipinagtulakan siya nila.

 nalalaman mo ba kung bakin ang akala ng alferes ay matangkad si
elias at ang akala naman ng kura'y katatagan lamang ang taas? ang
itinanong na nag iisip-isip ng tagalog sa bisaya.

 hindi.

 sa pagka't nakabaon sa pusaw ang alferes ng siya ay mamatyagan, at ang
kura naman ay nakatayo.

 siya nga! ang biglang sinabi ng bisaya; mainam ang pag-iisip mo
 bakit ka nagguardia sibil?

 hindi kapagkaraka'y guardia sibil ako; ako ay dating
kontrabandista, ang isinagot ng tagalog na nagpapahanga.

ngunit sila ay linibang ng isa pang anino: sinigawan nila ito ng
qien vive? at bago dinala nila sa ilaw. ngayon ay si elias na nga ang
siyang sa kanila ay humaharap.

 saan ka paroroon?

 akin pong hinahabol, ginoo, ang isang taong humampas at nagbala sa
aking kapatid na lalaki; ang taong iyon ay may pilat sa mukha't
nangngangalang elias 

 ha? ang biglang sinabi ng dalawa at nangagtinginang
nagsisipanghilakbot.

at pagdaka'y nangagtakbuhang ang tungo'y sa simbahang sasandali pa
lamang na pinaroonan ni lukas.






il buon di si konoske da mattina.


maagang kumalat sa bayan ang balitang may nakitang mga ilaw sa
libingan ng gabing nakaraan.

may sinasabi ang puno ng o.t. venerable orden terkera na mga
kandilang may ilaw at kung paano ang anyo at kung gaano ang kanilang
mga laki, datapuwa't ang hindi matukoy ay ang bilang, ngunit may
nabilang siyang hanggang dalawampo. hindi dapat atimin ni hermana sipa,
na kaanib sa kofradia ng santisimo rosario, na ang makapagyabang lamang
na nakakita ng biyaya ng dios na ito ay ang isang na sa hermandad
kapatiran na kaaway; sinabi naman ni hermana sipa, kahit hindi
malapit doon ang kanyang tinatahanan, na siya ay nakaringig ng mga
daing at hibik, at hanggang sa tila mandin kanyang nakikilala ang tinig
ng tanging mga tao, na ng unang panaho'y kanyang naka ,
datapuwa't alang-alang sa pag-ibig sa kapuwa taong atas sa binyaga'y
hindi lamang kanyang pinatatawad, kung di naman kanyang ipinananalangin
at inililihim ang kanilang mga pangalan, at dahil dito ay pagdaka'y
pinapagtitibay na siya ay santa. hindi totoong matalas ang tainga, ang
katotohanan, ni hermana rufa, ngunit hindi dapat tiisin niyang
naringig ang bagay na iyon ni hermana sipa at siya ay hindi, at dahil
dito ay nanaginip siya at sa kanya ay humarap ang maraming mga kaluluwa,
hindi lamang ng mga taong patay na, kung di naman ng mga buhay;
hinihingi ng mga kaluluwang sila ay bahaginan ng mga indulgenkiang
kanyang maliwanag na itinatala't pinakaiingatan. masasabi niya ang mga
pangalan sa mga familiang nangangailangan, at wala siyang
hinihingi kung di isang munting limos upang isaklolo sa papa, sa mga
pangangailangan nito.

isang batang ang hanap-buhay ay mag-alaga ng mga hayop, na nangahas
magpatibay na wala siyang nakita liban na lamang sa isang ilaw at
dalawang taong nangakasalakot, nahirapang lubha upang makaligtas sa
mga hampas at mga lait. nawalang kabuluhang siya ay manumpa, na kanyang
kasama ang kanyang mga kalabaw at sila ang makapagsasabi:

 durunong ka pa sa mga kelador at sa mga hermana, parakmason,
hereje? ang siyang kanilang sinasabi sa kanya't siya ay iniirapan nila.

nanhik ang kura sa pulpito at inulit ang sermon tungkol sa purgatorio,
at muli na namang lumabas ang mga pipisohin sa kanikanilang
kinatataguan.

ngunit pabayaan natin muna ang mga kaluluwang nangaghihirap, at
pakinggan natin ang salitaan ni don pilipo at ng matandang tasio, na
may sakit at nag-iisa sa kanyang maliit na bahay. malaon nang hindi
bumabangon sa kanyang kinahihigaan ang pilosopo o ulol, at nararatay
dahil sa isang panghihinang madali ang paglubha.

 ayawan, sa katotohanan, kung marapat ko kayong handugan ng masayang
bati dahil sa pagkatanggap sa inyo ng inyong pagbibitiw ng
katungkulan; ng una, ng hindi pakinggan ng boong kawalanghiyaan ang
palagay ng marami sa mga nangagpupulong, sumasakatuwiran kayong
hingin ninyo ang pahintulot na makapagbitiw kayo ng inyong
katungkulan; ngunit ngayong kayo ay nakikitalad sa guardia sibil ay
hindi magaling. sa panahon ng pagbabaka'y dapat kayong manatili sa
inyong kinalalagyan.

 tunay nga, datapuwa't hindi, pagka naglililo ang general, ang sagot
ni don filipo; talastas na po ninyong kinabukasa'y inalpasan ng
gobernadorkillo ang mga sundalong aking nahuli, at
nagpakatanggitangging gumawa ng kahit ano pa man. wala akong magawa
kung walang pahintulot ang aking puno.

 wala nga, kung kayo ay nag-iisa, datapuwa't malaki ang magagawa ninyo
kung katulong ninyo ang mga iba. dapat sanang sinamantala ninyo ang
ganitong pangyayari upang kayo ay makapagbigay uliran sa ibang mga
bayan. sa ibabaw ng katawatawang kapangyarihan ng gobernadorkillo'y
naroon ang katuwiran ng bayan; iyan sana ang pasimula ng isang
magaling na pagtuturo ay inyong sinayang na di ginamit.

 at ano baga kaya ang aking magagawa sa kinakatawan ng mga maling
pananalig? tingnan po ninyo at nariyan si ginoong ibarra, na napilitang
makisang-ayon sa mga pananampalataya ng karamihan, inaakala ba
ninyong siya ay naniniwala sa exkomunion?

 iba ang inyong kalagayan kay sa kanya; ibig ni ginoong ibarrang
magtanim, at upang magtanim ay kinakailangang yumukod at tumalima sa
kahilingan ng katawan; ang katungkulan po ninyo'y magpagpag, at upang
magpagpag ay nangangailangan ng lakas at ningas ng loob. bukod sa
rito ay hindi dapat gawin ang pakikitalad laban sa gobernadorkillo; ang
marapat sabihi'y: laban sa lumalabis sa paggamit ng lakas, laban sa
sumisira ng katahimikan ng bayan, laban sa nagkukulang sa kanyang
katungkulan; at sa ganito ay hindi nga kayo mag-iisa, palibhasa ay ang
bayan ngayon ay hindi na gaya ng nakaraang dalawampong taon.

 sa akala po kaya ninyo? ang tanong ni don filipo.

 at hindi po ninyo nararamdaman? ang isinagot ng matandang ga
humilig na sa kinahihigan; ah! palibhasa ay hindi po ninyo nakita ang
panahong nagdaan, hindi ninyo mapagkukurokuro ang bunga ng pagparito
ng mga taga europa, ng mga bagong aklat at ng pagpasa europa ng
mga kinabataan. pag-isip-isipin ninyo at pagsumagsumagin: tunay nga't
nananatili pa ang real at pontifikia universidad ng santo tomas, sampo
ng kanyang karunungdungang klaustro, at pinapagsasanay pa ang ilang
mga nag-aaral sa pagtatatag ng mga distingo pagkilala ng kaibhan
at bigyan ng panghuling ningning ang mga katalasan ng pagmamatuwiran
tungkol sa iglesia, ngunit saan po ninyo makikita ngayon yaong mga
kinabataang mawilihing sasaliksik ng metafisika, panis ng mga dunong,
na sa kapapahirap sa pag-iisip ay namamatay sa marayang mga
pagbabalakbalak sa isang sulok ng mga lalawigan, na hindi matapustapos
unawain ang mga sagisag ng ente, hindi makuhang masunduan ang
liwanag ng esenkia tining at ng existenkia buhay kataastaasang
palaisipang nagpapalimot sa atin ng lalong kinakailangang maalaman:
ng nauukol sa ating kabuhayan at sariling kalagayan? tingnan po ninyo
ang kabataan ngayon! sa puspos na kasiglahan ng kanilang loob sa
pagkakita sa lalong malayong tan-awin, sila ay nangag-aaral ng
historia, matematikas, geografia, literatura, mga dunong sa fisika,
mga wika ng iba't ibang lahi, mga bagay na lahat na nang panahon
nati'y ating diniringig ng malaking pangingilabot na parang mga
heregia; ang lalong mahiligin sa kalayaan ng isip ng panahon ko ay
pinapagtitibay na mababang-mababa ang mga dunong na iyan sa mga minana
kay aristoteles at sa mga patakaran ng silogismo. sa kawakasa'y
napag-unawa ng taong siya ay tao; pinabayaan ang pagsisiyasat sa
kalagayan ng kanyang dios, ang pakikialam sa hindi matangnan, sa hindi
nakita, at ang paglalagda ng alituntunin sa mga panaginip ng kanyang
panimdim; napagkilala ng taong ang kanyang minana'y ang malawak na
daigdig, na makakaya niyang pagharian; na sa kanyang pagkapagal sa isang
gawaing walang kabuluha't palalo, tumungo't pinagmasidmasid ang lahat
nang sa kanya ay nakaliligid. pagmasdan po ninyo ngayon kung paano ang
pagsilang ng ating mga poeta; binubuksan sa ating unti unti ng mga
musa ng naturalesa ang kanilang iniingatang mga kayamanan at
nagpapasimula ng pagngiti sa atin upang tayo ay bigyang sigla sa
pagpapatulo ng pawis. naghandog na ng mga unang bunga ang mga
dunong na nagbuhat sa mga pinagdanasan; kulang na lamang ngayon ang
lubos na pakabutihin ng panahon. naaalinsunod ang mga bagong abogado
ngayon sa mga bagong balangkas ng filosofia ng katuwiran;
nagpapasimula na ang ilan sa kanila ng pagningning sa gitna ng
karilimang nakaliligid sa luklukan ng mga tagapa-unawa ng
kagalingan, at nahihiwatigan na ang pagbabago ng lakad ng panahon.
pakinggan po ninyo kung paanong manalita ngayon ang mga kabataan,
dalawing po ninyo ang mga paaralang pinagtuturuan ng mga dunong, at
iba ng mga pangalan ang umaalingawngaw sa mga pader ng mga
klaustro, diyan sa loob ng mga pader na iyan ay wala tayong mariringig
liban na lamang sa mga ngalan ni santo tomas, suares, amat, sankhes at
mga iba pa, na pawang pinakasasamba ng panahong ko. walang kabuluhang
magsisigaw buhat sa mga pulpito ang mga fraile laban sa tinatawag
nilang pagsama ng mga ugali, tulad sa pagsigaw ng mga magtitinda ng
isda, laban sa kakuriputan ng mga mamimili, na hindi nila
napagkikilalang ang kalakal nila'y bilasa na at walang kabuluhan! walang
kabuluhang ilaganap ng mga kumbento ang kanilang mahahabang galamay at
mga ugat sa hangad na inisin sa mga bayan ang bagong agos; pumapanaw
na ang mga diosdiosan; mangyayaring mapapamayat ng mga ugat ng kahoy
ang mga halamang doon ay itinatanim, datapuwa't hindi mangyayaring
makaamis ng buhay sa ibang nangabubuhay, na gaya na nga ng mga
ibong napaiilanglang sa kalangitan.

masimbuyo ang pananalita ng pilosopo; nagniningning ang kanyang mga
mata.

 datapuwa't maliit ang bagong sibol; kung mangagkaisa ang lahat, ang
pagsulong na totoong napakamahal ang ating pagbili'y mangyayaring
kanilang mainis, ang itinutol ni don filipo na aayaw maniwala.

 inisin siya, nino? ng tao baga, iyang pandak bang masasaktin ang
makaiinis sa pagsulong, sa makapangyarihang anak ng panahon at ng
kasipagan? kailan baga nagawa niya ang gayon? lalo ng itinulak siya sa
paglaganap ng mga nangagpupumilit na siya ay pigilin sa pamamag-itan
ng mga pinasasampalatayan, ng bibitayan at ng pinagsusunugang siga.
e por si muove, at gayon man ay gumagalaw, ang sinasabi ni galileo ng
pinipilit siya ng mga dominikong kanyang sabihing ang lupa ay hindi
gumagalaw; ang gayong salita ay iniuukol sa pagsulong ng dunong ng tao.
mapipilit ang ilang mga kalooban, mapapatay ang ilang mga tao,
ngunit ito ay walang kabuluhan: magpapatuloy ng paglakad sa kanyang
landas ang pagsulong, at sa dugo ng mga mabulagta'y bubukal ang mga
bago't malalakas na mga suwi. pagmasdan po ninyo ang mga pamahayagan
man, kahit ibiging magpakatiratira sa kahulihulihan, gayon man ay
humahakbang ng isa sa pagsulong ng laban sa kanyang kalooban; hindi
makatakas sa pagtupad sa ganitong atas ang mga dominiko man, kaya't
kanilang tinutularan ang mga jesita, na kanilang mga kaaway na kailan
ma'y hindi makakasundo: gumagawa sila ng mga kasayahan sa kanilang
mga klaustro, nangagtatayo ng mga maliliit na mga teatro,
nag-aanyo-anyo ng mga tula, sa pagka't palibhasa ay hindi sila kulang
sa katalinuhan, baga man ang boong isip nila'y nangabubuhay pa sila sa
ikalabinglimang siglo, napagkikilala nilang sumasakatuwiran ang mga
jesita, at sila ay makikialam pa sa daratning panahon ng mga batang
bayang kanilang tinuruan.

 ayon, sa sabi ninyo'y kaalakbay ang mga jesita sa paglakad ng
pagsulong? ang tanong na nagtataka ni don filipo; kung gayon ay bakit
sila ay minamasama ng mga taga europa?

 kayo po'y sasagutin ko ng katulad ng mga nag-aaral ng tungkol sa
iglesia ng una, ang isinagot ng pilosopo, na muling nahiga at
pinapanag-uli ang kanyang pagmumukhang palabiro; sa tatlong paraan
mangyayaring makaakbay sa pagsulong: sa dakong unahan, sa dakong
tagiliran at sa dakong hulihan; ang mga nangunguna'y siyang
namamatnugot sa kanya; ang nangasa tagilira'y kusang napadadala na
lamang, at ang nangahuhuli'y pawang kinakaladkad, at sa mga
kinakaladkad na ito nasasama ang mga jesita. ang ibig sana nila'y sila
ang makapamatnubay sa pagsulong, ngunit sa pagka't nakikita nilang
ito ay malakas at iba ang mga hilig, sila ay nakikisang-ayon, at lalong
minamagaling nilang sila ay makisunod kay sa sila ay tahakit yapakan, o
matira kaya sa gitna ng marilim na daan. ngayon po'y tingnan ninyo,
tayo rito sa filipinas ay may mga tatlong siglo, ang kauntian, ang
ating pagkahuli sa karro ng pagsulong: bahagya pa lamang
nagpapasimula tayo ng pag-alis sa edad media 476 hanggang 1453;
kaya nga ang mga jesita na nasa europa'y larawan ng pag-urong, kung
pagmasdan dito ay larawan ng pagsulong; kautangan ng filipinas sa
kanila ang bagong umuusbong na pagdunong, ang mga dunong na katutubo
ng daigdig kienkias naturales, na siyang kaluluwa ng siglo xix, na
gaya namang kautangan sa mga dominiko ang eskolastikismo filosofia
ng edad media, na namatay na kahit anong pagpipilit na gawin ni leon
xiii: walang papang makabuhay na mag-uli sa binitay na ng katutubong
bait  datapuwa't saan naparoon ang ating salitaan? ang itinanong na
nagbago ng anyo ng pananalita; ah! ang pinag-uusapan nati'y ang
kasalukuyang kalagayan ng filipinas  siya nga, ngayon ay pumapasok
tayo sa panahon ng pakikitunggali, mali ako, kayo; nauukol na sa gabi
kaming nangaunang ipinanganak, kami'y paalis na. ang nagtutunggali ay
ang nakaraang panahong kumakapit at yumayakap na nagtutungayaw sa
uugauga ng malaking bahay na bato ng mga makapangyarihan, at saka ang
panahong sasapit, na nariringig na buhat sa malayo ang kanyang awit ng
pagwawagi, sa mga sinag ng isang namamanaag ng liwayway, taglay ang
bagong magandang balita na galing sa mga ibang lupain  sinosino
kaya ang mangatitimbuang at mababaon sa pagkaguho ng nagigibang
bahay?

tumigil ng pananalita ang matandang lalaki, at ng makita niyang
siya ay tinititigan ni don filipong nagninilaynilay, ngumiti at muling
nagsalita:

 halos nahuhulaan ko ang iniisip po ninyo.

 siya nga po ba?

 iniisip po ninyong magaang na totoong mangyaring ako ay
nagkakamali, ang sinabing ngumingiti ng malungkot; ngayon ay may
lagnat ako at hindi naman ako maipalalagay na hindi namamali kailan man:
homo sum et nihil humani a me alienum puto, ani terenkio; ngunit
kung manakanaka'y itinutulot ang managinip, bakit baga't hindi
mananaginip ako sa mga huling sandali ng buhay? at bukod sa roon ay
pawang panaginip lamang ang aking naging buhay! sumasakatuwiran po
kayo; panaginip! walang iniisip ang ating mga kinabataan kung di ang
mga sintahan at layaw ng katawan: lalong malaki ang panahong kanilang
ginugugol at ipinagkakapagod sa pagdaya at paglulugso ng isang
kapurihan ng isang dalaga, kay sa pag-iisip-isip ng ikagagaling ng
kanyang lupang tinubuan; pinababayaan ng mga babae rito sa atin ang
kanilang sariling mga familia, dahil sa pag aalaga ng bahay at familia
ng dios; masisipag lamang ang mga lalaki rito sa atin sa nauukol sa
mga vikio at silå'y mga bayani lamang sa paggawa ng mga kahiyahiya;
namumulat ang kamusmusan sa mga kadiliman at sa mga kalumalumaang
pinagkaratihang aayaw baguhin; pinalalampas ng mga kabataan ang lalong
pinakamagaling na panahon ng kanilang buhay na walang ano mang mithiin,
at ang mga may gulang na'y walang ginagawang sukat mamunga ng
kagalingan, walang kapakanan sila kung di magpasama sa mga kinabataan
sa pamamag-itan ng kanilang masasamang halimbawang ipinakikita 
ikinagagalak kong ako ay mamatay na  klaudite jam rivos, pueri.

 ibig po ba ninyo ang ano mang gamot? ang itinanong ni don filipo,
upang magbago ng salitaang nakapagbigay dilim sa mukha ng may sakit.

 hindi nagkakailangan ng mga gamot ang mga mamamatay; kayong mga
matitira ang nangagkakailangan. sabihin po ninyo kay don krisostomo na
ako ay dalawin niya bukas, may sasabihin ako sa kanyang totoong
mahahalaga. sa loob ng ilang araw ay yayao na ako. sumasakadiliman ang
filipinas!

pagkatapos ng ilang sandali pang pag-uusapa'y iniwan ni don filipong
namamanglaw at nag-iisip ang bahay ng may sakit.







qidqid latet, adparebit,
nil inultum remanebit.



ipinagbibigay alam ng kampana ang oras ng pagdarasal sa hapon;
tumitigil ang lahat pagkaringig ng taginting ng pagtawag ng
religion, iniiwan ang kanilang ginagawa't nangagpupugay: inihihinto
ng magsasakang nanggagaling sa bukid ang kanyang pag-awit, pinatitigil
ang mahinahong lakad ng kalabaw na kanyang sinasakyan, at nagdarasal;
nagkukrus ang mga babae sa gitna ng daan at pinagagalaw na magaling
ang kanilang mga labit ng sino man ay huwag mag-alinlangang sa
kanilang sila ay mapamintakasi; inihihinto ng lalaki ang pag-amak sa
kanyang manok at dinarasal ang angelus upang sang-ayunan siya ng
kapalaran; nangagdarasal ng malakas sa mga bahay  nalulugnaw,
nawawala ang lahat ng ingay na hindi ang sa aba ginoong maria.

gayon man ay nagtutumulin sa paglakad sa daan ang kurang nakasombrero, na
ano pa at pinapagkakasala ang maraming mga matatandang babae, at lalo
ng nakapagkakasala! na ang tinutungo niya ay ang bahay ng alferes.
inakala ng mga matatandang babaeng panahon nang dapat nilang itigil
ang pagpapakibot ng kanilang mga labi upang sila ay makahalik sa kamay
ng kura; datapuwa't hindi sila pinansin ni pari salvi; hindi siya
nagtamong lugod ngayong ilagay ang kanyang mabut-ong kamay sa ibabaw
ng ilong ng babaeng kristiana, upang buhat diya'y padaus-using maimis
ayon sa nahiwatigan ni dona konsolakion sa dibdib ng magandang batang
dalaga, na yumuyukod sa paghingi ng bendikion.

marahil totoong mahalagang bagay nga ang nakaliligalig sa kanyang
panimdim upang malimutan ng ganyan ang kanyang sariling kagalingan at
ang kagalingan ng iglesia!

totoong dalidali ngang siya ay nanhik sa hagdanan at tumawag ng boong
pagdudumali sa pinto ng bahay ng alferes, na humarap na nakakunot ang
mga kilay, na sinusundan ng kanyang kabiak ng kanyang asawa, na
ngumingiting parang taga infierno.

 ah, padre kura! makikipagkita sana ako sa inyo ngayon, ang kambing
na lalaki po ninyo'y.

 may sadya akong totoong mahalaga.

 hindi ko maitutulot na palagi ng iwasak niya ang bakod 
papuputukan ko siya kung magbalik!

 iyan ay sakalit buhay pa kayo hanggang bukas! anang kura na
humihingal at patungo sa salas.

 ano? inaakala po ba ninyong mapapatay ako niyang taotaohang pipitong
buwan pa lamang ng ipanganak? lulusayin ko siya sa isang sikad
lamang!

umudlot si pari salvi at hindi kinukusa'y itinungo ang paningin sa paa
ng alferes.

 at sino po ba ang inyong sinasabi? ang itinanong na nangangatal

 sino ang sasabihin ko kung di iyang napakahaling, na hinamon akong
kami raw ay magpatayan sa pamamag-itan ng revolver, na ang layo'y
sandaang hakbang?

 ah! huminga ang kura, at saka idinugtong: naparito ako't may
sasabihin sa inyong isang bagay na totoong madalian.

 huwag na po kayong magsabi sa akin ng ganyang mga bagay! marahil
iya'y katulad ng sa dalawang bata!

kung di lamang naging langis ang pang-ilaw at hindi sana napakarumi
ang globo, nakita disin ng alferes ang pamumutla ng kura.

 ang ating pag-uusapan ngayon ay ang mahalagang bagay na nauukol sa
buhay ng kalahatan! ang muling sinabi ng kura ng marahan.

 mahalagang bagay! ang inulit ng alferes na namutla; magaling po
bang magpatama ang binatang iyan?

 hindi siya ang aking sinasabi.

 kung gayon ay sino?

itinuro ng kura ang pinto, na sinarhan ng alferes alinsunod sa kanyang
kinaugalian, sa pamamag-itan ng isang sikad. ipinalalagay ng alferes
na walang kabuluhan ang mga kamay, at wala ngang mawawala sa kanyang
ano man kung maalis ang kanyang dalawang kamay. isang tungayaw at isang
atungal ang siyang naging kasagutan buhat sa labas.

 hayop! biniyak mo ang aking noo! ang isinigaw ng asawa niya.

 ngayon ay iluwal na po ninyo! ang sinabi sa kura ng boong
kapanatagan ng loob.

tinitigan ng kura ang alferes ng malaon; pagkatapos ay tumanong niyang
tinig na pahumal at nakayayamot na kaugalian ng nangagsesermon:

 nakita po ba ninyo kung paano ang aking pagparito, patakbo?

 redios! ang boong isip ko ay nagbubululos po kayo!

 kung gayon ay tingnan ninyo, ang sinabi ng kura na hindi pinansin ang
kagaspangan ng asal ng alferes; pagka nagkukulang ako ng ganyan sa
aking katungkulan, maniwala kayo't may mabibigat na mga kadahilanan.

 at ano pa po? ang itinanong ng kausap na itinatadyak ang paa sa
tinutungtungan.

 huminahon kayo!

 kung gayon ay ano't kayo ay nagmamadali ng mainam sa pagparito?

lumapit sa kanya ang kura't tumanong ng matalinghaga:

 wala  po  ba  kayong  nababalitaang  ano  man?

pinakibit ng alferes ang kanyang mga balikat.

 pinagtitibay po ba ninyong wala kayong natatalastas na anong ano man?

 ibig po ba ninyong ipaunawa sa akin ang nauukol kay elias na kagabi'y
itinago ng inyong sakristan mayor? ang itinanong.

 hindi, hindi ko sinasabi ngayon ang mga kathakathang iyan, ang
sagot ng kurang nagpakita na ng pagkayamot; ang ibig kong sabihin
ngayon ay ang isang malaking panganib.

 p ! kung gayon ay magsalita kayo ng maliwanag!

 aba! ang madalang na sinabi ng fraile na may anyong pagpapawalang
halaga; ngayon ay muli pa ninyong makikita ang kahalagahan naming mga
fraile; katimbang ng isang regimiento ang katapustapusang uldog; kaya't
ang kura'y 

at ibinaba ang tinig at sinabi ng matalinghagang pananalita:

 nakatuklas ako ng isang malaking akalang panggugulo!

lumukso ang alferes at tinititigan ang fraile sa malaking gulat.

 isang kakilakilabot at mabuting pagkakahandang munakalang taksil na
panggugulo, na sasambulat ngayon ding gabi.

 ngayon ding gabi! ang biglang sinabi ng alferes, na dinaluhong ang
kura; at tinakbo ang kanyang revolver at sable na nakasabit sa pader.

 sino ang aking darakpin?, sino ang aking darakpin? ang sigaw.

 huminahon po kayo, may panahon pa, salamat sa aking pagdadalidaling
ginawa; hanggang sa a las okho.

 babarilin ko silang lahat!

 makinig po kayo! lumapit sa akin ngayong hapon ang isang babae, na
hindi ko dapat sabihin ang pangalan sa pagka't isang lihim ng
konfesio at ipinahayag sa aking lahat. sasalakayin nila't kukunin ang
kuartel, pagka a las okho, na hindi magpapamalay, lolooban ang kumbento,
darakpin nila ang falua at papatayin tayong lahat na mga kastila.

tulig na tulig ang alferes.

 walang sinabi sa akin ang babae kung di ito lamang, ang idinugtong
ng kura.

 wala ng ibang sinabi? kung gayon ay darakpin ko siya!

 hindi ko mapababayaan: ang hukuman ng pangungumpisal ay siyang
luklukan ng dios na mahabagin.

 walang dios at walang mahabaging makapagliligtas! huhulihin ko ang
babaeng iyan!

 sinisira po ninyo ang inyong isip. ang marapat po ninyong gawin ay
humanda; lihim ninyong papagsandatahin ang inyong mga sundalo, at
ilagay ninyo sila sa magaling na mapagbabakayan; padalhan po ninyo ako
ng apat na guardia sa kumbento, at ipaunawa ninyo ang mangyayari sa
mga taga falua.

 wala rito ang falua! hihingi ako ng saklolo sa ibang mga
sekkion!

 huwag, sa pagka't kung gayon ay kanilang maiino, at hindi nila
ipatutuloy ang kanilang banta. ang lalong magaling ay mahuli nating
buhay sila at saka natin pasigawin, sa makatuwid baga'y kayo ang
magpapasigaw sa kanila; hindi ako dapat makialam sa bagay na ito, sa
pagka't ako ay sakerdote. dilidilihin ninyo! sa mangyayaring ito ay
makatutuklas kayo ng mga krus at mga estrella; ang tanging
hinihingi ko ay papagtibayin lamang na ako ang siyang sa inyo'y
nagsabit ng makapaghanda.

 papagtitibayin, padre, papagtitibayin, at hindi malayong sa inyo'y
mapaputong ang isang mitr! ang sagot ng alferes na nagagalak, at
tinitingnan ang mga mangas ng kanyang suut na damit.

 ipaasahan kong magpapadala kayo sa akin ng apat na guardia na iba ang
pananamit, eh?

samantalang nangyayari ang mga bagay na ito ay nagtatatakbo ang isang
tao sa daang patungo sa bahay ni krisostomo at dalidaling pumapanhik sa
hagdanan.

 nariyan ba ang ginoo? ang tanong ng tinig ni elias sa alila.

 na sa kanyang gabinete at may ginagawa.

sa nais ni ibarrang malibang ang kanyang pagkainip sa paghihintay ng
oras na makapagpapaliwanagan kay maria klara ay gumagawa sa kanyang
laboratorio.

 ah! kayo po pala, elias? ang biglang sinabi; kayo ang sumasaaking
isip, nalimutan ko kahapong itanong sa inyo ang pangalan niyong
kastilang may bahay na kinatitirahan ng inyong nunong lalaki.

 hindi po nauukol sa akin, ginoo.

 pagmasdan po ninyo, ang ipinagpatuloy ni ibarra, na hindi
nahihiwatigan ang pagkabalisa ng binata, at inilapit sa ningas ang
isang kaputol na kawayan; nakatuklas ako ng isang dakilang bagay; hindi
nasusunog ang kawayang ito.

 hindi po ang kawayan ang dapat nating lingunin ngayon; ang dapat
ninyong gawin ngayon ay iligpit ang inyong mga papel at kayo ay tumakas
sa loob ng isang minuto.

pinagmasdan ni ibarra si elias na nagtataka, at ng makita sa kanyang
pagmumukha ang anyong hindi nag aaglahi, kanyang nabitiwan ang bagay na
hawak.

 sunugin po ninyo ang lahat na makapapahamak sa inyo at sa loob ng
isang oras ay lumagay kayo sa isang lugar na lalong panatag.

 at bakit?

 inyo pong sunugin ang lahat ng papel na inyong sinulat o ang
isinulat sa inyo; ang lalong walang kahulugan ay kanilang masasapantahang
masama 

 ngunit bakit?

 bakit? sa pagka't bago kong natuklasan ang isang munakalang
panggugulo na kayo ang ipinalalagay na may kagagawan at ng kayo ay
ipahamak.

 isang munakalang panggugulo? at sino ang may kagagawan?

 hindi ko nangyaring nasiyasat kung sino ang may kagagawan; bagong
kapakikipagsalitaan ko lamang sa isa sa mga kulang palad na sa bagay na
iya'y pinagbayaran, na hindi ko nangyaring naakit na huwag gumawa ng
gayon.

 at iyan, hindi po ba sinabi sa inyo kung sino ang sa kanya ay
nagbayad?

 sinabi po, at pinapangako akong aking pakaingatan ang lihim, sinabi
sa aking kayo raw po.

 dios ko! ang biglang sinabi ni ibarra, at siya ay nagulomihanan.

 ginoo, huwag po kayong mag-alinlangan, huwag nating sayangin ang
panahon, pagka't marahil matuloy ngayong gabi rin ang munakalang
panggugulo!

tila mandin hindi siya nariringig ni ibarrang nakadilat ng mainam at
naka kapit sa ulo ang mga kamay.

 hindi mangyayaring mapahinto ang kanilang gagawin, ang ipinagpatuloy.
ni elias, wala ng magagawa ng ako ay dumating, hindi ko kilala ang
kanilang mga pinuno  lumigtas po kayo, ginoo, magpakabuhay kayo,
sa ikagagaling ng inyong bayan!

 saan ako tatakas? hinihintay ako ngayong gabi! ang biglang sinabi
ni ibarra na si maria klara ang iniisip.

 sa alin mang bayan, sa maynila, sa bahay ng sino mang punong may
kapangyarihan, ngunit sa ibang lugar, ng hindi nila masabing kayo ang
namumuno sa panggugulo!

 at kung ako rin ang magkanulo ng munakalang panggugulo?

 kayo ang magkakanulo? ang biglang sinabi ni elias, na siya ay
tinititigan at nilalayuan ng paurong; malalagay po kayong taksil at
duwag sa mga mata ng mga manggugulo, at mahina ang loob sa mga mata
ng mga iba; wiwikaing inumangan ninyo sila ng isang silo at ng
kayo'y magtamo ng karapatan, mawiwikang 

 datapuwa't ano ang dapat kong gawin?

 sinabi ko na sa inyo: pugnawin ang lahat ninyong mga papel na nauukol
sa inyong buhay, at tumakas at maghintay ng mga mangyayari.

 at si maria klara? ang sigaw ng binata; hindi, mamatay na muna
ako!

pinilipit ni elias ang sariling kamay at nagsabi:

 kung gayon ay inyong ilagan man lamang ang dagok, maghanda kayo sa
pananagot kung kayo ay isumbong na nila!!!

lumingap sa paligid niya si ibarrang ang anyo ay natutulig.

 kung gayon ay tulungan po ninyo ako; diyan sa mga karpetang iyan ay may
mga sulat ako ng aking familia; piliin ninyo ang sa aking ama na
siyang makapapahamak sa akin marahil. basahin po ninyo ang mga firma.

at ang binata ay tulig, hibang, ay binubuksa't sinasarhan ang mga kajon,
nagliligpit ng mga papel, dalidaling binabasa ang mga sulat,
pinupunit ang mga iba, ang mga iba naman ay itinatago, dumarampot ng
mga aklat, binubuksan ang mga dahon at iba pa. gayon din ang ginagawa
ni elias, baga man hindi totoong natutulig, ngunit gayon din ang
pagdadalidali; datapuwa't huminto, nangdilat, pinapagbiling-biling ang
papel na hawak at tumanong na nangangatal ang tinig:

 nakikilala po ba ng inyong familia si don pedro eibarramendia?

 mangyari pa baga! ang isinagot ni ibarra, na nagbubukas ng isang
kajon at kinukuha roon ang isang buntong mga papel; siya ang aking
nuno sa tuhod!

 inyo po bang nuno sa tuhod si don pedro eibarramendia? ang muling
itinanong ni elias, na namumutla't sirang sira ang mukha.

 opo, ang isinagot ni ibarra, na nalilibang; pinaikli namin ang
apellido sa pagka't napakahaba.

 siya po ba'y vaskongado? ang inulit ni elias at lumapit sa kanya.

 vaskongado, ngunit ano po ang nangyayari sa inyo? ang itinanong na
nanggigilalas.

itinikom ni elias ang kanyang mga daliri, idiniin sa kanyang noo at
tinitigan si krisostomo, na umudlot ng kanyang mabasa ang anyo ng
mukha ni elias.

 nalalaman po ba ninyo kung sino si don pedro eibarramendia? ang
itinanong na nanggigitil. si don pedro eibarramendia'y yaong imbing
nagparatang sa aking nunong lalaki at may kagagawan ng lahat ng mga
sakunang nangyari sa amin!

tiningnan siya ni krisostomong nanglulumo, datapuwa't ipinagpag ni elias
ang kanyang bisig, at sinabi sa kanya ng isang mapait na tinig na doon ay
umaatungal ang nagbabagang galit.

 masdan ninyo akong magaling, masdan ninyo ako kung ako ay naghirap, at
kayo'y buhay, sumisinta kayo, kayo ay may kayamanan, bahay,
kinaalang-alanganan! nabubuhay kayo! kayo ay nabubuhay!

at hibang na tinungo ang ilang mga sandatang tipon, ngunit bahagya
pa lamang nakahugot ng dalawang sundang ay kusang binitiwan, at
tiningnang wari ay sira ang isip si ibarra, na nananatiling hindi
kumikilos.

 aba! ano ang aking gagawin? ang ibinulong, at saka tumakas at
iniwan ang bahay na iyon.






ang kapahamakan.


nangaghahapunan doon sa komedor kakanan ni kapitan tiago, si linares
at si tia isabel; naringig mula sa salas ang kalampagan ng mga
pinggan at ng mga kubierto. sinabi ni maria klarang aayaw na siyang
kumain, at naupo sa piano na ang kasama'y ang masayang si sinang, na
bumubulong sa kanyang mga tainga ng mga talinghagang salita,
samantalang balisang nagpaparoon ay parito sa salas si pari sal

hindi sa dahilang hindi nagdaramdam ng gutom ang bagong galing sa
sakit, hindi; kaya gayon ay hinihintay ang pagdating ng isang tao, at
sinamantala ang sandaling hindi niya makakaharap ang kanyang argos sa
makatuwid baga'y ang hindi naglilikat ng pagbabantay sa kanya saan
man: ang oras ng paghahapunan ni linares.

 makikita mo kung hindi matitira ang fantasmang iyan hanggang sa a las
okho, ang ibinulong ni sinang, na itinuturo ang kura; dapat siyang
pumarito pagka a las okho. gaya rin siya ni linares na umiibig.

pinagmasdan ni maria klara ng boong panghihilakbot ang kanyang katotong
babae. hindi napagmasdan nito ang gayong bagay, kaya't nagpatuloy ang
katakottakot na masalingata:

 ah! nalalaman ko na kung bakit aayaw umalis kahit pagpasaringan ko:
aayaw magkagugol sa pag-iilaw ng kumbento! nalaman mo na? mula ng
magkasakit ikaw, muling pinatay ang dalawang lamparang dating
pinasisindihan  datapuwa't tingnan mo kung ano ang ginagawang anyo
sa mga mata, at kung paano ang pagmumukha!

tinugtog ng sandaling iyon ng relos sa bahay ang a las okho. nangatal
ang kura at naupo sa isang sulok.

 darating na! ani sinang at kinurot si maria klara; nariringig mo
ba?

tumugtog ang kampana sa simbahan ng a las okho at tumindig ang lahat
upang mangagdasal; namuno si pari salvi ng mahina't nangangatal na
tinig; datapuwa't palibhasa ay may kanikanyang iniisip ang bawa't isa,
sino man ay walang pumansin ng bagay na iyon.

bahagya pa lamang natatapos ang dasal ay dumating si ibarra. may taglay
na luksa ang binata, hindi lamang sa pananamit, kung di naman sa mukha,
kaya pagkakita sa kanya ni maria klara ay tumindig at humakbang ng isa
upang siya ay tanungin kung napapaano, ngunit sa sandali ring iyon ay
naringig ang isang putukan ng mga baril. tumigil si ibarra, umiinog
ang kanyang mga mata, siya ay naumid. nagtago sa likod ng isang haligi
ang kura. bago na namang mga putukan, bagong mga ugong ang nariringig
sa dakong kumbento, na sinusundan ng mga hiyawan at takbuhan.
nangagsipasok ng panakbo si kapitan tiago, si tia isabel at si linares
at nangagsisigawan ng tulisan! tulisan! kasunod nila si andeng na
iniwawasiwas ang isang duruan at tumakbo't naparoon sa tabi ng kanyang
kapatid sa suso.

nanikluhod si tia isabel at umiiyak at dinarasal ang kyrie eleyson;
dala ni kapitan tiagong namumutla't nangangatal sa isang tenedor ang
atay ng isang inahing manok at inihahaying tumatangis sa virgen sa
antipolo; punongpuno ang bibig ni linares at nakasandata ng isang
kukhara; nangagyakap si sinang at si maria klara; ang tanging hindi
nananatili sa hindi pagkilos ay si krisostomo, na hindi maisaysay ang
kanyang pamumutla.

nagpapatuloy ang sigawa't ang mga hampasan, nangagsasara ng mga
bintana ng boong ingay, nariringig ang tunog ng mga pito,
manakanaka'y isang putok ng baril.

 khriste eleyson! santiago, nagaganap na ang hula  sarhan mo ang
mga bintana! ang hibik ni tia isabel.

 limampong bombang malalaki at dalawang misa de grakia! ang tugon
naman ni kapitan tiago; ora pro nobis!

untiunting nananag-uli ang kakilakilabot na katahimikan  naringig
ang tinig ng alferes na sumisigaw at tumatakbo:

 padre kura! padre salvi! hali kayo!

 miserere! humihingi ng konfesion ang alferes! ang sigaw ni tia
isabel.

 may sugat ba ang alferes? ang sa kawakasa'y itinanong ni linares;
ah!

at ngayon ay kanyang nahiwatigang hindi pa pala nangunguya ang na sa
kanyang bibig.

 padre kura, hali kayo! wala nang sukat ikatakot! ang ipinatuloy na
sigaw ng alferes.

sa kawakasa'y minagaling ni fray salving namumutla, na lumabas sa
kanyang pinagtataguan at manaog sa hagdanan.

 pinatay ng mga tulisan ang alferes! maria, sinang, pasa kuarto
kayo, trangkahan ninyong magaling ang pinto! kyrie eleyson!

napasa hagdanan naman si ibarra, baga man sinasabi sa kanya ni tia
isabel:

 huwag kang lumabas at hindi ka nakapangungumpisal, huwag kang
lumabas!

ang mabait na matandang babaeng ito ay kaibigang matalik ng una ng
kanyang ina.

datapuwa't nilisan ni ibarra ang bahay; sa pakiramdam niya ay umiinog na
lahat sa kanyang paligid, na nawawala ang kanyang tinutungtungan.
humahaging ang kanyang tainga, bumibigat ang kanyang mga binti at
kakaiba kung ilakad; naghahalihaliling nagdaraan sa kanyang paningin
ang mga alon ng dugo, liwanag at kariliman.

baga man totoong maliwanag ang sikat ng buwan sa langit, natitisod ang
binata sa mga bato't mga kahoy na na sa daang mapanglaw at walang
kataotao.

sa malapit sa kuartel ay nakakita siya ng mga sundalong nakalagay sa
dulo ng fusil ang bayoneta, na nangagsasalitaan ng masimbuyo, kaya't
nakaraan siya na hindi napansin.

nariringig sa tribunal ang mga dagok, mga sigaw, mga daing, mga
tungayaw; nangingibabaw at nagtatagumpay sa lahat ang tinig ng
alferes.

 sa pangaw! lagyan ng esposas ang mga kamay! dalawang putok
agad sa kumilos! sargento, magtatag kayo ng bantay! walang
magpapasial ngayon, kahit dios! huwag kayong matutulog, kapitan!

nagtumulin ng pagpatungo sa kanyang bahay si ibarra; hinihintay siya
ng kanyang mga alila na malaki ang balisa.

 siyahan ninyo ang lalong pinakamagaling na kabayo at kayo ay
matulog! ang sa kanila ay sinabi.

pumasok sa kanyang gabinete, at nag-akalang magdalidaling ihanda ang
isang maleta. binuksan ang isang kajang bakal, kinuha ang kanyang mga
hiyas, kinuha ang lahat ng salaping doroon at ipinasok sa isang supot.
kinuha ang kanyang mga hiyas, kinuha sa pagkasabit ang isang larawan ni
maria klara, at pagkatapos na makapagsandata ng isang sundang at
dalawang revolver ay tinungo ang isang armario na kinalalagyan ng
kanyang mga kasangkapan.

nang sandaling iyon ay tatlong kalabog na malalakas ang tumunog sa pinto.

 sino iyan? ang itinanong ni ibarra ng tinig na malungkot.

 buksan ninyo sa ngalan ng hari, buksan ninyo agad o igigiba namin
ang pinto! ang sagot sa wikang kastila ng isang tinig na mahigpit ang
pag-uutos.

tumingin sa bintana si ibarra; nagningning ang kanyang mga mata at
ikinasa ang kanyang revolver; datapuwa't nagbagong isipan, binitiwan ang
mga sandata at siya rin ang nagbukas ng nangagdaratingan na ang mga
utusan.

pagdaka'y hinuli siya ng tatlong guardia.

 parakip po kayo sa ngalan ng hari! anang sargento.

 bakit?

 doon na sasabihin sa inyo, bawal sa amin ang sabihin.

nagdilidiling sandali ang binata, at sa pagka't aayaw siya marahil na
makita ang kanyang mga paghahanda sa pagtakas, dinampot ang sombrero't
nagsalita:

 sumasailalim po ako ng inyong kapangyarihan! inaakala kong sa
sandaling oras lamang.

 kung nangangako kayong hindi tatakas, hindi po namin kayo gagapusin;
ipinagkakaloob po sa inyo ng alferes ang biyayang ito; ngunit kung
kayo'y tumakas.

sumama si ibarra, at iniwan ang kanyang mga alilang nangalalagim.

samatala'y ano na ang nangyari kay elias?

nang kanyang lisanin ang bahay ni krisostomo, wari ay sira ang isip na
tumatakbong hindi nalalaman ang pinatunguhan. tinahak ang mga
kapatagan, dumating sa isang gubat na totoong malaki ang pagkagiyagis;
tinatakasan ang kabayanan, tinatakasan ang liwanag, nakaliligalig sa
kanya ang buwan, pumasok siya sa talinghagang lilim ng mga kahoy. nang
naroroon na'y kung minsan ay tumitigil, kung minsan ay lumalakad sa mga di
kilalang landas, kumakapit sa puno ng malalaking kahoy, nababayakid sa
mga dawag, tumatanaw sa dakong bayan, na sa dakong paanan niya ay
naliligo sa liwanag ng buwan, nakalatag sa kapatagan, nakahilig sa mga
pampangin ng dagat. nangagliliparan ang mga ibong nangapupukaw sa
kanilang pagtulog; nangagpapalipatlipat sa sa isa't isang sanga,
nangaghuhunihan ng matataos na tinig at tinititigan siya ng mabibilog
na mga mata ng nangaglalakihang mga paniki, mga kuwago at mga
sabukot. hindi sila tinitingnan at hindi man lamang sila nariringig ni
elias. ang akala niya siya ay sinusundan ng mga napupuot na anino ng
kanyang mga magulang na nangamatay na; nakikita sa bawa't sanga ang
kalagimlagim na buslong kinalalagyan ng naliligo ng dugong ulo ni
balat, ayon sa pagkasabi sa kanya ng kanyang ama; wari natatalisod niya
mandin sa puno ng bawa't kahoy ang matandang babaeng patay; tila mandin
nakikinikinita niya sa dilim na papawidpawid ang bungo at mga buto ng
nuno niyang lalaking imbi  at ang mga butong ito ng matandang babae
at saka ang ulong iyon ay sinisigawan siya: duwag!, duwag!

linisan ni elias ang bundok, tumakas at lumusong sa dakong dagat, sa
pasigang nilakad niya ng boong balisa; ngunit doon sa malayo, sa
gitna ng tubig, doon sa ipinaiilanglang mandin ng liwanag ng buwan
ang isang ulap, anaki'y nakita niyang napaimbulog at pumapawidpawid ang
isang anino, ang anino ng kanyang kapatid na babaeng basa ng dugo ang
dibdib, lugay ang buhok at inililipad ng hangin.

nanikluhod sa buhangin si elias.

 pati ba naman ikaw! ang ibinulong na iniunat ang mga bisig.

datapuwa, nakatitig sa ulap ay dahandahang tumindig, sumulong at tumubog
sa tubig, na wari mandin siya ay may sinusundan. lumalakad siya sa
malalay na palusong na iyong gawa ng wawa; malayo na siya sa tabi,
dumarating na sa kanyang bayawang ang tubig ay siya ay sumusulong din,
sumusulong na tila niwawalang diwa ng isang mapanhalinang espiritu.
dumarating na sa kanyang dibdib ang tubig ; ngunit umalingawngaw
ang putukan ng mga baril, nawala ang aninong malikmata at ang binata ay
nataohan. salamat sa katahimikan ng gabi at sa lalong malaking
kapaikpikan ng mahinhing hangin ay dumarating na magaling at malinaw
na malinaw hanggang sa kanya ang ugong ng mga putukan. huminto siya,
nagdilidili, nahiwatigan niyang siya pala'y sumasatubig; payapa ang
dagatan at natatanaw pa niya ang mga ilaw sa dampa ng mga
mangingisda.

nagbalik siya sa pampang at napatungo sa bayan, ano ang dahil? siya
ma'y hindi niya nalalaman.

tila mandin walang tao ang bayan; sarang lahat ang mga bahay, sampong
mga hayop, ang mga asong karaniwang tumatahol kung gabi, pawang
nangagtago sa takot. nakararagdag ng lungkot at pag-iisa ang anyong
pilak na liwanag ng buwan.

sa panganganib niyang baka kanyang makasalubong ang mga guardia
sibil, siya ay nagpasuotsuot sa mga halamanan at mga pananim, at
anaki'y kanyang naaninagnagan ang dalawang may anyong tao; datapuwa't
kanyang ipinatuloy ang lakad, at, pagkalukso niya sa mga bakod at sa
mga pader, dumating siyang pagal na pagal sa hirap na kanyang mga
pinagdaanan, sa isang dulo ng bayan, at tinungo niya ang bahay ni
krisostomo. na sa pintuan ang mga alila't kanilang pinag-uusapan at
kanilang dinaramdam ang pagkakapiit sa kanilang panginoon.

nang matanto na ni elias ang nangyari siya ay lumayo, lumigid siya sa
bahay, nilukso ang pader na bakod, inakyat ang bintana at pumasok sa
gabinete, at nakita niyang nagniningas pa ang iniwang kandila ni
ibarra.

nakita ni elias ang mga papel at ang mga libro at ang mga suputang
kinasisidlan ng salapi at mga hiyas. pinag ugnay-ugnay sa kanyang
dilidili ang doon ay nangyari, at ng mapagmasdan niya ang gayong karaming
mga papel na makapapahamak, inakala niyang iligpit, ihagis sa bintana
at ibaon.

sumungaw siya sa halamanan, at sa liwanag ng buwa'y kanyang natanawan
ang dalawang guardia sibil, na may kasamang isang auxiliante isang
utusan baga ng justikia: nagkikintaban ang mga bayoneta at ang mga
kapakete.

nang magkagayon ay minagaling niyang gawin agad ang isang munakala:
ibinunton sa gitna ng gabinete ang mga damit at ang mga papel,
ibinuhos sa ibabaw ang isang lampara ng petroleo at saka sinindihan.
ibinigkis na nagdudumali sa bayawang ang mga sandata, nakita ang
larawan ni maria klara, nag-alinlangan  itinago sa isa sa mga
suputan, dinala ang mga suputang ito at tumalon sa bintana.

panahon na nga; iginigiba na ng mga guardia sibil ang pintuan.

 pabayaan ninyo kaming pumanhik upang aming kunin ang mga papel ng
inyong panginoon! anang direktorkillo.

 may dala ba kayong pahintulot? kung wala'y hindi kayo
makapapanhik, ang sabi ng isang matandang lalaki.

ngunit pinatabi siya ng mga guardia sibil sa kakukulata, pumanhik
sila sa hagdan ; datapuwa't isang makapal na aso ang siyang pumupuno
sa bahay, at pagkalalaking mga dila ng apoy ang siyang nangagsilabas
sa salas at dinidilaan ang mga pinto't bintana.

 sunog! sunog! apoy! ang ipinagsigawan ng lahat.

humandulong ang lahat upang mailigtas ng bawa't isa ang makakaya,
ngunit dumating ang apoy sa maliit na laboratorio at pumutok ang mga
naroroong bagay na madadaling mag-alab. napilitang umurong ang mga
guardia sibil, hinaharangan sila ng sunog, na umuungal at niwawalis
ang bawa't maraanan. nawalang kabuluhang kumuha ng tubig sa balon;
sumisigaw ang lahat, ang lahat ay nagpapagibik, datapuwa't sila ay
nalalayo sa lahat. narating na ng apoy ang mga ibang kabahayan at
napaiilanglang sa langit, kasabay ang pagpaimbulog ng malalaking
nagpapainog-inog na aso. nalilipos na ng apoy ang boong bahay,
lumalakas ang hanging nasasalab; mula sa malayo'y nangagsisirating ang
ilang mga taga bukid, ngunit dumarating sila roon ay upang mapanood
lamang nila ang kagulatgulat na siga, ang wakas ng matandang bahay, na
pinagpitagang mahabang panahon ng apoy, tubig at hangin.






ang sabihanan at ang inaakala.


sa kawakasa'y pinapag-umaga rin ng dios sa bayang tigib ng
pagkagulantang.

wala pang lumalakad na mga tao sa mga daang kinalalagyan ng kuartel
at ng tribunal; hindi nagpapakilala ang mga bahay na may mga
tumatao, gayon may maingay na binuksan ang dahong kahoy ng isang
bintana at sumungaw ang ulo ng isang musmos, na nagpapainog-inog sa
magkabikabila  plas! nagpapaunawa ang lagapak na iyon ng biglang
pagdapo ng isang balat na tuyo sa sariwang balat ng tao; ngumiwi ang
bibig ng batang lalaki, pumikit, nawala at muling sinarhan ang bintana.

nakapagbigay halimbawa na; may nakaringig marahil ng pagbubukas at
pagsasarang iyon, sa pagka't marahang binuksan ang sa ibang bintana at
maingat na sumungaw ang ulo ng isang matandang babae, kulubot at wala
ng ngipin: siya nga ang si hermana pute na nag-ingay ng di sapala
samantalang nagsesermon si pari damaso. ang mga musmos at ang mga
matatandang babae ang siyang tunay na larawan ng pagkamalabis na
pagmimithing makaalam ng mga nangyayari sa ibabaw ng lupa; ang mga
bata'y sa malaking pagnanais na makaalam, at ang mga matatandang
babae'y sa paghahangad na mag-alaala sa mga nakaraang panahon.

marahil walang makapangabas na bumigay ng palo ng isang sinelas, sa
pagka't nananatili, tumatanaw sa malayong pinapangungunot ang mga
kilay, nagmumog, lumura ng malakas at nagkrus pagkatapos. binuksan ding
may takot ang isang maliit na bintana ng bahay na katapat, at doon ay
sumungaw naman si hermana rufa, ang aayaw magdaya't aayaw namang siya ay
dayain. nagtinginang saglit, ang dalawa, nagngitian, naghudyatan at
muling nangagkrus.

 jesus! nakakawangis ng isang misa de grakia, ng isang
kastillo! ani hermana rufa.

 mula ng looban ang bayan ni balat ay hindi pa ako nakakakita ng
isang gabing katulad ng sa kagabi, ang isinagot ni hermana pute.

 gaano karaming putok! ang sabihanan ay ang pulutong daw ni matandang
pablo.

 mga tulisan? hindi mangyayari! ang sabihana'y mga kuadrillero raw
na nakalaban ng mga guardia sibil. kaya napipiit si don filipo.

 sanktus deus! may mga labing apat daw ang kauntian ng mga patay.

untiunting pinagbubuksan ang ibang mga bintana at nangagsidungaw ang
iba't ibang mga mukha, nangagbatian at kanilang pinag-usapan ang mga
nangyayari.

sa sikat ng araw, na ang anyo ay niningning na magaling, natatanawan ng
may kalabuan sa malayo ang pagpaparoon ay parito ng mga sundalo, na
tulad sa nag-aabo-abong mga anino.

 naroon ang isa pang patay! anang isa buhat sa isang bintana.

 isa? dalawa ang nakikita ko.

 at ako ay , ngunit sa kawakasan, ano, hindi ninyo nalalaman kung
ano ang nangyari? ang tanong ng isang lalaking may pagmumukhang
palabiro.

 aha! ang mga kuadrillero.

 hindi po; iyan ay isang pag-aalsa sa kuartel!

 ano bang pag-aalsa? ang kura't ang alferes ang nangaglabanan!

 alin man diya'y hindi totoo ang sabi ng nagtanong; iyan ay ang mga
insik na nagsipag-alsa.

at muling sinarhan ang kanyang bintana.

 ang mga insik! ang inulit ng lahat ng malaking pagtataka.

 kaya pala wala isa mang nakikita sa kanila!

 nangamatay na lahat, marahil.

 inaakala ko na ngang may masama silang gagawing ano man. kahapon 

 iyan ay nakikinikinita ko na, kagabi.

 sayang! ani hermana rufa; na mamatay silang lahat ngayon pa namang
malapit na ang pasko, na kapanahunan ng kanilang pagreregalo 
maanong hinintay man lamang nila ang bagong taon.

sumasaya ng untiunti ang mga daan: ang mga aso, mga manok, mga
baboy at mga kalapati ang nangaunang nag-akalang mangagsigala,
sumunod ang ilang marurungis na mga batang kapit-kapit at
nangagsisilapit sa kuartel na may taglay na takot; pagkatapos ay ilang
matatandang babae, na nakasalumbaba ng panyo, may tangang malalaking
kintas, at kunuwa'y nangagdarasal upang sila ay paraanin ng mga
sundalo. nang mapagkilalang makalalakad na hindi tatanggap ng isang
putok ng baril, ng magkagayon ay nagpasimula ng paglabas ang mga
lalaki, na nangagwawalang ano man kunwari; ng pasimula'y
pinapagkakasiya nila ang kanilang paglalakadlakad sa tapat ng kanilang
bahay, na kanilang hinahagpos ang manok; ng malao'y tinikman nilang
pahabahabain ang kanilang naaabot, na manakanaka silang tumitigil, at
sa kinagagayon ay nakarating sila hanggang sa harap ng tribunal.

nakahambal ng mainam ang pagdating ng dalawang kuadrillero, na may
dalang isang angarilla na kinalululanan ng isang may anyong tao, at
isang guardia sibil ang siyang sa kanila ay sumusunod. napagtalastas na
sila ay galing sa kumbento; sa anyo ng mga paang nangakalawit ay
pinagbalakbalak ng isa kung sino kaya iyon; sa dako roon ay may nagsabing
iyon nga; sa lalong dako roon ay ang patay ay dumami at nangyari ang
talinghaga ng santisima trinidad; pagkatapos ay muling nasnaw ang
himala ng mga tinapay at ng mga isda, at naging tatlompo't walo na.

nang may a las siete y media, ng dumating ang ibang mga guardia sibil,
na galing sa mga karatig na bayan, ang balitang kumakalat ay maliwanag
na't nasasabi ang mga nangyari.

 kagagaling ko pa sa tribunal, na kinakitaan kong nangapipiit si don
filipo at si don krisostomo, ang sabi ng isang lalaki kay hermana
putê; kinausap ko ang isa sa mga nagbabantay na kuadrillero. ang
nangyari'y isinaysay na lahat kagabi ni bruno, na anak niyong namatay sa
kapapalo. talastas na po ninyong ipakakasal ni kapitang tiago ang
kanyang anak na babae sa binatang kastila; sa sakit ng loob ni don
krisostomo'y nag-akalang manghiganti at binanta niyang patayin ang lahat
ng mga kastila, pati ang kura; linusob nila kagabi ang kuartel at ang
kumbento, at sa kagalingang palad, at sa awa ng dios, ay na sa sa
bahay ni kapitang tiago ang kura. nangakatakas daw ang marami. sinunog
ng mga guardia sibil ang bahay ni don krisostomo, at kung hindi sana
siya nahuli na muna, siya man ay sinunog din.

 sinunog nila ang kanyang bahay?

 nangabibilanggo ang lahat ng mga alila. pagmasdan ninyo at hanggang
dito ay natatanawan pa ang aso! anang nagbabalita; sinasabi ng mga
nanggagaling doon ang mga bagay na totoong kahapishapis.

minasdan ng lahat ang lugar na itinuro: isang manipis na aso ang
marahang napaiimbulog pa sa langit. nangaglilininglining ang lahat sa
nangyaring iyon, na may nahahabag at may sumisisi naman.

 kahabaghabag na binata! ang mariing sinabi ng isang matandang
lalaking asawa ni hermana putê.

 siya nga! ang isinagot sa kanya ng kanyang asawa; ngunit
alalahanin mong kahapo'y hindi nagpamisa ng patungkol sa kaluluwa ng
kanyang ama, na walang salang siyang lalong nagkakailangan ng higit
kay sa iba.

 ngunit babae, wala kang kaawaawa?

 awa sa mga exkomulgado? isang kasalanan ang maawa sa mga kaaway ng
dios, ang sabi ng mga kura. natatandaan ba ninyo? siya ay naglalakad
sa kampo santo na parang yao'y isang kulungan lamang ng mga hayop!

 hindi baga nagkakawangis ang kulungan ng mga hayop at ang kampo
santo? ang isinagot ng matandang lalaki; ang pinagkakaibhan lamang ay
ang tanging pumapasok sa kampo santo'y yaong mga hayop na nauukol sa
isang pulutong.

 siya ka na nga! ang isinigaw sa kanya ni hermana
putê; ipagsasanggalang mo pa ang taong nakikita nating maliwanag na
maliwanag na pinarurusahan ng dios. makikita mo't ikaw naman ay huhulihin
din. umalalay ka sa isang bahay na nalulugso!

hindi na umimik ang lalaki sa gayong pangangatuwiran.

 hala! ang ipinagpatuloy ng matandang babae; pagkatapos na masuntok
niya si pari damaso ay wala na nga siyang nalalabing gawin kung di
patayin naman si pari sal

 ngunit hindi maikakailang siya ay mabait ng panahong siya ay musmos
pa.

 tunay nga, siya ay dating mabait, ang muling itinutol ng matandang
babae; ngunit siya ay na pa sa espana; ang lahat ng napa sa sa espana,
ang sabi ng mga kura, ay nagiging mga hereje.

 ohoy! ang isinagot naman ng lalaki na nakasilip ng sukat niyang
ikaganti; hindi ba pawang taga espana ang lahat ng mga kura, at ang
arsobispo, ang papa at ang virgen? aba! kung gayon ay pawang mga hereje
naman pala? aba!

nagkapalad si hermana putê, na mamasdang tumatakbo ang isang alilang
babae, na balisang balisa at namumutla, at siyang pumutol ng pagtatalo.

 may isang nagbigti sa halamanan ng kapit-bahay! ang sabing
humihingal.

 isang nagbigti! ang biglang pinagsabihanan ng lahat na puspos ng
agam-agam.

nangagkrus ang mga babae; sino man ay walang nakakilos sa kinalalagyan.

 siya nga po, ang ipinagpatuloy ng alilang babaeng
nangangatal; kukuha sana ako ng patani  tumanaw ako sa halamanan
ng kapit-bahay upang maalaman ko kung siya ay naroroon , ang nakita
ko'y isang lalaking uugoy-ugoy; ang boong isip ko ay si teo, ang alilang
siyang lagi ng nagbibigay sa akin , lumapit ako upang  kumuha
ng patani, at ang nakita ko ay hindi siya kung hindi iba, isang patay;
tumakbo ako, tumakbo ako at 

 tingnan natin siya, ang wika ng matandang lalaki, at saka
tumindig; ituro mo sa amin.

 huwag kang pumaroon! ang isinigaw sa kanya ng kanyang asawa at
tinangnan siya sa baro; mapapahamak ikaw! siya ay nagbigti? lalong
masama sa kanya!

 pabayaan mong tingnan ko siya, babae; pasa tribunal ka juan, at
ipagbigay alam mo; baka sakali hindi pa patay.

at siya ay na pa sa halamanan, na sinusundan ng alilang babae, na
nagtatago sa kanyang likuran; nangagsisunod din ang mga babae at gayon
din si hermana putê, na pawang nangapupuspos ng takot at ng nais na
makapanood.

 naroon po, ginoo, anang alilang babae na huminto at itinuturo ng
daliri.

tumigil ang kapisanang iyon sa lalong pinakamalayo, at pinabayaang
mag-patuloy na mag-isa ang matandang lalaki.

isang katawan ng tao, na nakabitin sa isang sanga ng puno ng santol,
ang marahang umuugoy sa hihip ng mahinhing amihan. pinagmasdan siyang
sandali ng matanda; nakita niya ang mga paang naninigas, ang mga
bisig, ang may duming damit, ang ulong nakalungayngay.

 hindi dapat natin siyang galawin hanggang sa dumating ang
justikia, ang sinabing malakas; matigas na; malaon nang siya ay patay.

unti-unting lumapit ang mga babae.

 iyan ang kapit-bahay nating tumitira sa bahay na iyon, na may dalawang
linggo na ngayong dumating dito; tingnan ninyo ang pilat niya sa mukha.

 avemaria! ang sinabi pagdaka ng mga babae.

 ipagdarasal ba natin ang kanyang kaluluwa? ang itinanong ng isang
dalaga, karakarakang matapos na niyang mapagmasdan at masiyasat ang
patay na iyon.

 haling, hereje! ang ipinangusap sa kanya ni hermana pute, hindi mo
ba nalalaman ang sinabi ni pari damaso? isang pagtukso sa dios ang
ipagdasal ang isang napakasama; ang nagpapakamatay ay napapakasamang
walang sala, kaya nga siya ay hindi inililibing sa lupang sagrado.

 inaakala ko na ngang masama ang kahihinatnan ng taong iyan; kailan
ma'y hindi ko nangyaring masiyasat kung ano ang kanyang ikinabubuhay.

 makaalawang nakita ko siyang nakikipag-usap sa sakristan mayor, ang
ipinahiwatig ng isang dalaga.

 marahil ay hindi sa dahilang siya ay magkukumpisal o magpapamisa kaya.

nangagsiparoon ang mga kapit-bahay, at makapal na mga tao ang siyang
lumigid sa bangkay, na nananatili sa pagpapaugoy-ugoy. nangagsirating,
nang may kalahating horas na, ang isang alguakil, ang direktorkillo at
dalawang kuadrillero; ipinanaog ng mga ito ang bangkay at kanilang
inilagay sa ibabaw ng isang angarilla.

 nagdadalidali ang tao sa pagkamatay, ang sinabi ng direktorkillong
tumatawa, samantalang kinukuha ang plumang nakasingit sa likod ng
kanyang tainga!

ginawa ang kanyang mga mararaya at panghuling mga tanong,
pinapagsaysay ang alilang babae, na pinagpipilitan niyang hulihin sa
silo, na kung minsan ay kanyang iniirapan, kung minsan ay kanyang
pinagbabalaan, at kung minsan ay pinararatangan ng mga salitang hindi
sinasabi, hanggang sa magpasimula ng pag-iyak ang alilang iyon, dahil
sa ang isip niya ay siya ay mapipiit sa bilangguan, at ang naging
katapusa'y sinabi na tuloy niyang hindi siya naghahanap ng patani, kung
hindi , at kanyang sinasaksi si teo.

samantala ay minamasdan ang bangkay at ang lubid ng isang taga bukid, na
nakasalakot ng malapad at may isang malaking tapal sa liig.

hindi higit kay sa ibang bahagi ng katawan ang pangingitim ng
mukha ng bangkay; may nakikitang dalawang galos at dalawang maliliit na
pasa sa dakong itaas ng tali; mapuputi at walang dugo ang mga hilahis
ng lubid. inusisang magaling ng mapagsiyasat na taga bukid, ang baro
at salawal ng bangkay, at kanyang nahiwatigang punong puno ng alabok,
at hindi pa nalalaong napunit sa iba't ibang mga lugar; ngunit ang
lalong kanyang naino'y ang mga bunga ng tingloy o amorseko na
nakarikit sa kuello ng baro.

 ano ang iyong tinitingnan? ang itinanong sa kanya ng direktorkillo.

 tinitingnan ko po kung siya ay mangyayaring makilala ko, ang pautal na
sinabi, na anyong magpupugay, sa makatuwid baga'y lalong itinungo ang
salakot.

 ngunit hindi mo ba naringig na iyan ang nagngangalang lukas?
nakakatulog ka ba?

nangagtawanan ang lahat. nagsalita ng ilang pautal-utal na sabi ang
taga bukid na napahiya, at yumaong nakatungo at mahina ang lakad.

 oy! saan kayo paparoon? ang isinigaw sa kanya ng matandang
lalaki; hindi riyan ang daan ng paglabas; diyan ang patungo sa bahay
ng patay!

 nakakatulog pa ang lalaki! anang direktorkillo ng
palibak, kinakailangang busan siya ng tubig sa ibabaw.

muling nangagtawanan ang mga naroroon.

iniwan ng taga bukid ang lugar na iyong kinahiyaan niya, at napatungo
sa simbahan. itinanong ang sakristan mayor pagdating sa sakristia.

 natutulog pa! ang sa kanya ay kanilang isinagot ng magaspang na
anyo; hindi mo ba nalalamang nilooban kagabi ang kumbento?

 hihintayin kong siya ay magising.

minasdan siya ng mga sakristan niyang anyong magaspang na talagang
asal na ng mga taong bihasang sila ay alimurahin.

natutulog ang bulag ang isang mata sa isang mahabang silla, na na sa
isang sulok na hindi inaabot ng liwanag. nakalagay ang salamin sa mata
sa ibabaw ng noo, sa gitna ng mahahabang naglawit na buhok, walang
nakatatakip sa payat at nangangalirang na dibdib, na tumataas at
bumababa sa kanyang paghinga.

naupo sa malapit ang taga bukid, at handang maghintay ng boong
katiyagaan, ngunit may nahulog sa kanyang kuarta, hinanap niya sa
pamamag-itan at tulong ng isang kandila, sa ilalim ng sillon ng
sakristan mayor. namasid din ng taga bukid na may mga bunga rin ng
tingloy amorseko ang salawal at ang mga manggas ng baro ng
natutulog, na sa kawakasa'y nagising, kinusot ang tanging matang
kanyang nagagamit, at may galit na pinagwikaan ang taong iyon.

 ibig ko po sanang magpamisa ng isa, ginoo! ang sabi, na ang anyo ay
humihinging tawad.

 natapos na ang lahat ng mga misa, ang sinabi ng bulag ang isang
mata, ng magkagayon, na pinatimyas ng kaunti ang kanyang tinig; bukas,
kung ibig mo  sa mga kaluluwa sa purgatorio ba?

 hindi po, ang sagot ng taga bukid, at saka ibinigay ang piso sa
sakristan.

at tinitigan ang kanyang iisaisang mata, at idinagdag:

 patungkol po sa isang taong hindi malalao't mamamatay.

at linisan ang sakristia.

 mahuhuli ko sana siya kagabi! ang sinabing nagbubuntong hininga,
samantalang inaalis ang tapal at iniuunat ang katawan, upang manag-uli
ang pagmumukha at taas ni elias.






vae viktis!


napahamak ang aking tuwa.

nagpaparoon ay parito ang mga guardia sibil, na nakalalagim ang anyo sa
harap ng tribunal, at pinagbabalaan ng kulata ang kanilang baril ang
pangahas na mga musmos, na tumitiyad o nangagpapasanan upang kanilang
matanawan kung ano kaya ang nangaroroon sa dakong loob ng rejas.

hindi na napapanood sa salas yaong masayang anyo ng panahong
pinag-tatalunan ang palatuntunan ng fiesta; ngayon ay malungkot at hindi
nakapagbibigay panatag. ang mga naroroong mga guardia sibil at mga
kuadrillero'y bahagya ng nagsasalitaan, at sakalit magsalitaan ng
ila'y sa tinig na marahan. nangagsisisulat sa papel, sa ibabaw ng
mesa, ang direktorkillo, dalawang eskribiente at ilang mga sundalo;
nagpaparoon ay parito ang alferes sa magkabikabilang panig, at kanyang
manakanakang tinitingnan ng anyong mabalasik ang pintuan; na ano pa at
hindi hihigit sa kanyang pagmamalaki si temistokles sa mga laro sa
olimpo, pagkatapos ng pagbabaka sa salamina. naghihikab sa isang sulok
si dona konsolakion, na ano pa at ipinakikita ang kanyang maitim na loob
ng bibig at mga ngiping pakilwagkilwag; ang paningin niya ay
tumititig ng malamig at nakapanganganib sa napupuspos ng mga
nakapintang kahalayhalay na mga larawang na sa sa pintuan ng
bilangguan. naipakiusap ng babaeng ito sa kanyang asawa, na lumambot
ang loob sa kanyang pagtatagumpay, na ipaubaya sa kanyang mapanood ang
mga pagtanong na gagawin, at marahil ay ang mga pagpapahirap na
kinauugaliang gamitin. naaamoy ng halimaw ang bangkay, kanyang
inaasam-asam na, at kanyang ikinayayamot ang kalaunan ng pagpapahirap.

lagim na totoo ang gobernadorkillo; ang kanyang sillon, yaong dakilang
sillong nakalagay sa ilalim ng larawan ng mahal na hari, walang
gumagamit, at wari ay natutungkol sa ibang tao.

dumating ang kurang namumutla't kunot ang noo, ng malapit ng tumugtog
ang a las nueve.

 hindi po naman nagpahintay kayong totoo! ang sinabi sa kanya ng
alferes.

 ibig ko pang huwag ng makiharap, ang isinagot ni pari salvi ng
mahinang pananalita, na hindi na pinansin ang anyong masaklap na sabi
ng alferes; akoy totoong malagimin.

 sa pagka't sino man ay walang naparirito upang huwag bayaang walang
nangangasiwa, inaakala kong ang inyong pakikialam ay  nalalaman na
po ninyong aalis sila ngayong hapon.

 ang binatang si ibarra at ang teniente mayor?

itinuro ng alferes ang bilangguan.

 walo ang nariyan, anya; namatay si bruno kaninang hating gabi,
ngunit nakatitik na ang kanyang mga saysay.

bumati ang kura kay dona konsolakion, na ang isinagot ay isang hikab at
isang aah! at naupo sa sillong na sa ilalim ng larawan ng mahal na
hari.

 makapagpapasimula na tayo! ang muling sinabi.

 kunin ninyo ang dalawang nangasasapangaw! ang ipinag-utos ng
alferes, na pinagpilitang ang tinig niya ay mag-anyong kagulagulatang, at
humarap sa kura at idinugtong na nagbago ng tinig:

 nangasusuot sa pangaw na may patlang na dalawang butas!

ipaliliwanag namin sa mga hindi nakakaalam kung ano ang kagamitang ito
sa pagpapahirap, na ang pangaw ay isa sa mga lalong walang kabuluhan.
humigit kumulang sa isang dangkal ang lalayo ng mga butas na
pinagsusuutan ng mga paa ng mga pinipiit; kung patlangan ng
dalawang butas, may kahirapan ng kaunti lamang ang kalagayan ng
napipiit, na ano pa at nagdaramdam na tanging bagabag sa mga
bukong-bukong at nakabukaka ang dalawang paa, na nagkaka-layo ng may
mahigit na isang vara: hindi nga nakamamatay agad-agad, ayon sa
mapagkukurong magaang ng sino man.

ang tagatanod bilangguang may kasunod na apat na sundalo'y inalis ang
talasok at binuksan ang pinto. nangagsilabas ang isang amoy na labis
ng baho at isang hanging malapot at malamig sa makapal na dilim na
iyon, kasabay ng pagkaringig ng ilang himutok at pagtangis. nagsindi
ng fosforo ang isang sundalo, datapuwa't namatay ang ningas sa
hanging iyong napakabigat at bulok na bulok, kaya't nangapilitang
hintayin nilang makapagbagong hangin.

sa malamlam na liwanag ng isang ilaw ay kanilang naaninagnagan ang
ilang may mga mukhang tao: mga taong nakayakap sa kanilang mga tuhod
at sa pag-itan ng dalawang tuhod nilang ito ay ikinukubli ang kanilang
ulo, mga nakataob, nangakatindig, nangakaharap sa pader, at iba pa.
naringig ang isang pukpok at pagkalairit, na kaakbay ng mga
tungayaw; binubuksan ang pangaw.

nakayukod si dona konsolakion, nakaunat ang mga kasukasuan ng liig,
luwa ang mga mata at nakatitig sa nakasiwang na pinto.

lumabas ang isang anyong nakapag-aalap-ap na nagigitna sa dalawang
sundalo; yao'y si tarsilo na kapatid ni bruno. may mga esposas ang
mga kamay; ipinamamasid ng kanyang mga wasak wasak na mga damit ang
kanyang batibot na mga kasukasuan. tinitigan niyang walang pakundangan
ang asawa ng alferes.

sa likuran ni tarsilo'y sumipot ang isang anyong kahabaghabag, na
tumataghoy at umiiyak na anaki'y musmos; pilay kung lumakad at may
dungis na dugo ang salawal.

 iyan ay isang mapangdaya, ang inihiwatig ng alferes sa kura;
nagbantang tumakas, ngunit nasugatan siya sa hita. ang dalawang ito
ang tanging mga buhay sa kanila.

 ano ang pangalan mo? ang itinanong ng alferes kay tarsilo.

 tarsilo alasigan.

 ano ang ipinangako sa inyo ni don krisostomo upang looban ninyo ang
kuartel?

 kailan man ay hindi nakikipag-usap sa amin si don krisostomo.

 huwag mong itanggi! kaya binanta ninyong kami ay subukin.

 nagkakamali po kayo; pinatay po ninyo sa kapapalo ang aming ama,
siya ay ipinanghihiganti namin, at wala ng iba. hanapin po ninyo ang
inyong dalawang kasama.

nagtataka ang alferes na tiningnan ang sargento.

 nangaroon sila sa bangin, doon sila itinapon namin kahapon, doon
sila mabubulok. ngayon ay patayin na ninyo ako, wala na kayong malalamang
ano pa man.

tumahimik at nanggilalas ang lahat.

 sabihin mo sa amin kung sino sino ang iyong mga ibang kainalam, ang
ibinanta ng alferes na iniwawasiwas ang isang yantok.

sumungaw sa mga labi ng may sala ang isang ngiti ng pagpapawalang
halaga.

nakipag-usap ng sandali sa kura ang alferes, na marahan ang kanilang
salitaan; at saka humarap sa mga sundalo.

 ihatid ninyo siya sa kinalalagyan ng mga bangkay! ang iniutos.

sa isang sulok ng patio, sa ibabaw ng isang karretong luma, ay
nakabunton ang limang bangkay, na halos natatakpan ng kapirasong
gulanit na banig na puno ng karumaldumal na mga dumi. nagpaparoon ay
parito sa magkabikabilang dulo ang isang sundalo, na maya't maya ay
lumulura.

 nakikilala mo ba sila? ang tanong ng alferes na itinataas ang
banig.

hindi sumagot si tarsilo; nakita niya ang bangkay ng asawa ng ulol na
babae na kasama ng mga iba; ang bangkay ng kanyang kapatid na tadtad
ng sugat ang katawan, sa kasasaksak ng bayoneta, at ang kay lukas na
may lubid pa sa liig. lumungkot ang kanyang paningin at tila mandin
nagpumiglas sa kanyang dibdib ang isang buntong hininga.

 nakikilala mo sila? ang muling sa kanya ay itinanong nila.

nanatili sa pagka pipi si tarsilo.

isang haginit ang siyang umalingawngaw sa hangin at pumalo ang
yantok sa kanyang likod. nanginig, nangurong ang kanyang mga
kasukasuan. inulit-ulit ang pagpalo ng yantok, ngunit nanatili si
tarsilo sa pagwawalang bahala.

 hagupitin siya ng palo hanggang sa pisanan o magsalita! ang sigaw
ng alferes na nagngingitngit.

 magsabi ka na! ang sinabi sa kanya ng direktorkillo; sa papaano
ma'y papatayin ka rin lamang.

muling inihatid siya sa salas na kinalalagyan ng isang napipiit, na
tumatawag sa mga santo, nangangaligkig ang mga ngipin at ang mga
paa'y kusang nahuhubog.

 nakikilala mo ba iyan? ang tanong ni pari sal

 ngayon ko lamang siya nakita! ang sagot ni tarsilo, na minamasdan
ang isa ng may halong habag.

binigyan siya ng isang suntok at isang sikad ng alferes.

 inyong igapos siya sa bangko!

hindi na inalis sa kanya ang mga esposas na nadudumhan ng dugo, at
siya ay itinali sa isang bangkong kahoy. lumingap ang kaawaawa sa
kanyang paligid, na anaki'y may hinahanap siyang ano man, at ng
kanyang nakita si dona konsolakion, siya ay humalakhak ng patuya. sa
pagtataka ng mga nanonood ay sinundan nila ang tinitingnan ng
nagagapos, at ang kanilang nakita ay ang ginoong babae, na
nangangatlabi ng kaunti.

 hindi pa ako nakakakita ng ganyang kapangit na babae! ang biglang
sinabi ng malakas ni tarsilo, sa gitna ng hindi pag-imik nino
man; ibig ko pang humiga sa ibabaw ng isang bangko, na gaya ng
kalagayan ko ngayon, kay sa humiga ako sa siping niya na gaya ng
alferes.

namutla ang musa.

 papatayin po ninyo ako sa palo, ginoong alferes, ang
ipinagpatuloy; ngayong gabi ipanghihiganti ako ng inyong asawa
pagyakap niya sa inyo.

 lagyan ninyo ng pang-al ang bibig! ang sigaw ng alferes na
nahihibang at nangangatal sa galit.

tila mandin walang ibang hinahangag si tarsilo kung di ang siya ay
magkapang-al, sa pagka't pagkatapos na siya ay malagyan ng pang-al na
iyon, nagsaysay ang kanyang mga mata ng isang kislap ng katuwaan.

sa isang hudyat ng alferes, pinasimulan ng isang guardiang may hawak
na isang yantok, ang kanyang kahapishapis na katungkulan, nangurong ang
boong katawan ni tarsilo; isang ungol na sakal at mahaba ang siyang
naringig, baga man napapasalan ang kanyang bibig ng damit; tumungo:
napipigta ang kanyang damit ng dugo.

tumindig ng boong hirap si pari salvi, na namumutla't sira ang
paningin, humudyat ng kamay, at linisan ang salas na nangangalog ang
mga tuhod. nakita niya sa daan ang isang dalagang nakasandal sa pader,
matuwid ang katawan, hindi kumikilos, nakikinig na lubos, tinitingnan
ang alang-alang, nakaunat ang mga nangangayumkom na mga kamay sa
lumang muog. binibilang manding hindi humihinga ang mga hampas na
makalabog, walang taginting at yaong kahambal-hambal na daing. siya ang
kapatid na babae ni tarsilo.

samantala ay ipinagpapatuloy sa salas ang kagagawang iyon; ang kulang
palad, sa hindi na makayang bathing hirap, ay napipi at hinintay na
mangapagal ang kanyang mga verdugo. sa kawakasa'y inilawit ang mga
bisig ng sundalong humihingal; ang alferes, na namumutla sa galit at
sa panggigilalas, humudyat ng isa upang kalagin ang pinahihirapan.

nang magkagayon ay nagtindig si dona konsolakion at bumulong ng ilan sa
kanyang asawa. tumango ito, sa pagpapakilalang kanyang naunawa.

 dalhin siya sa bal-on! anya.

natatalastas ng mga filipino kung ano ang kahulugan ng salitang ito;
isinasatagalog nila sa sabing timbain. hindi namin maalaman kung sino
kaya ang nakaisip ng ganitong gawa. ang katotohanang umaahon sa isang
bal-on, marahil ay isang pagbibigay kahulugang napakamatinding libak.

sa gitna ng patio ng tribunal ay naroroon ang kaayaayang pader na na
kaliligid sa isang bal-on; ang pader na yao'y batong buhay na magaspang
ang pagkakagawa. isang kasangkapang tulad sa pinggang kawayan
timbalete ang siyang doon ay gamit sa pagkuha ng tubig na malapot,
marumi at mabaho. mga papantingin, mga dumi at iba pang masasamang
tubig ang doon ay natitipon, sa pagka't ang bal-ong yao'y tulad naman sa
bilangguan; doon inihuhulog ang lahat ng pinawawalang halaga o
ipinalalagay na wala nang kabuluhan; kasangkapang doon ay mahulog,
magpakabutibuti, wala ng halaga. gayon man ay hindi tinatabunan kailan
man: manakanakang pinahihirapan ang mga bilanggong hukayit palaliman
ang bal-ong iyon, hindi dahil sa balak na muha ng kapakinabangan sa
parusang iyon, kung di dahil sa mga kahirapang nangyayari sa gawang
iyon: ang bilanggong doon ay lumusong ay nakakakuha ng lagnat na ang
karaniwan ay ikinamamatay.

pinanonood ni tarsilo, na nakatitig, ang mga paghahanda ng mga
sundalo; siya ay namumutla ng mainam at nangangatal ang kanyang mga
labi o bumubulong ng isang dalangin. wari ay nawala ang pagmamataas
niya sa kanyang di maulatang hirap, o kung hindi man ay hindi na totoong
masimbuyo. makailang inilungayngay ang nakalindig na liig, tumitig sa
lupa, sang-ayong magdalita.

dinala siya nila sa pader na nakaliligid sa bal-on, na sinusundan ni
dona konsolakiong nakangiti. isang sulyap, na may taglay na panaghili,
ang itinapon ng sawing palad, sa nagkakapatong-patong na mga bangkay,
at isang buntong hininga ang tumakas sa kanyang dibdib.

 magsabi ka na! ang muling sinabi sa kanya ng direktorkillo, sa
papaano man ay bibitayin ka; mamatay ka man lamang na hindi totoong
naghirap ng malaki.

 aalis ka rito upang mamatay, ang sinabi sa kanya ng isang
kuadrillero.

inalisan nila siya ng pang-al, at ibinitin siyang ang tali ay sa mga
paa. dapat siyang ihugos ng patiwarik at manatiling malaon laon sa
ilalim ng tubig, katulad ng ginagawa sa timba, na ang kaibhan lamang
ay lalong pinalalaon ang tao.

umalis ang alferes upang humanap ng relos at ng bilangin ang mga
minuto.

samantala ay nakabitin si tarsilo, ipinapawid ng hangin ang kanyang
mahabang buhok, nakapikit ng kaunti.

 kung kayo ay mga kristiano, kung may puso kayo, ang ipinamanhik ng
paanas, ihugos ninyo ako ng matulin, o ihugos ninyo sa isang paraang
sumalpok ang aking ulo sa bato at ng ako ay mamatay na. gagantihin kayo
ng dios sa magandang gawang ito  marahil sa ibang araw ay mangyari
sa inyo ang kinahinatnan ko.

nagbalik ang alferes at pinanguluhan ang paghuhugos na tangan ang
relos.

 marahan, marahan! ang sigaw ni dona konsolakiong sinusundan ng mata
ang kahabaghabag; mag-ingat kayo!

marahang bumababa ang timbalete; humihilahis si tarsilo sa mga batong
nangakaumbok at sa mga mababahong damong sumisibol sa mga giswak.
pagka tapos ay hindi na kumilos ang timbalete; binibilang ng alferes
ang mga segundo.

 itaas! ang matinding utos, ng makaraan na ang kalahating minuto.

ang ingay na mataginting at nagkakasaliwsaliw ng mga patak ng tubig
na nahuhulog sa ibabaw ng tubig ang siyang nagbalita ng pagbabalik ng
may sala sa kaliwanagan. ngayon, palibhasa ay lalong mabig-at ang
pabato, siya ay nanhik ng mabilis. nanglalaglag ng malaking ingay ang
mga batong natitingkab sa mga tabi ng balon.

natatakpan ang kanyang noo't ang kanyang buhok ng karumaldumal na
pusali, puspos ng mga sugat at mga galos ang kanyang mukha, ang
katawa'y basa at tumutulo, ng siya ay sumipot sa mga mata ng
karamihang hindi umiimik; pinapangangaligkig siya sa ginaw ng
hangin.

 ibig mo bang magsaysay? ang sa kanya ay kanilang itinanong.

 huwag mong pabayaan ang kapatid kong babae! ang ibinulong ng
kaawaawa, na tinititigan ng pagsamo ang isang kuadrillero.

muling kumalairit ang pinggang kawayan, at muling nawala ang
pinahihirapan. nahihiwatigan ni dona konsolakiong hindi gumagalaw ang
tubig. bumilang ng isang minuto ang alferes.

nang muling ipanhik si tarsilo'y nakawingi at nangingitim ang mukha.
tinitigan niya ang mga naroroon at nanatiling nakadilat ang mga matang
nanga mumula sa dugo.

 magsasabi ka ba? ang muling itinanong ng alferes na ang tinig ay
nanglulupaypay.

umiling si tarsilo, at muli na namang inihugos siya. untiunting
nasasarhan ang mga pilik-mata niya, ang balingtatao ng kanyang mga
mata'y nananatili sa pagtitig sa langit na pinapawiran ng mapuputing
alapaap; ibinabali ang liig upang makapanatili sa panonood ng liwanag
ng araw, ngunit pagdaka'y napilitang lumubog sa tubig, at tinakpan
ng karumaldumal na tabing na iyon ang kanyang minamasdang daigdig.

nagdaan ang isang minuto; namasid ng tumitinging musa ang malalaking
bulubok ng tubig na napaiibabaw.

 nauuhaw! ang sabing tumatawa.

at muling tumining ang tubig.

isang minuto't kalahati ang itinagal ngayon, bago humudyat ang alferes.

hindi na nakawingi ang mukha ni tarsilo; nasisilip sa nakasiwang na
pangisap ang puti ng mata, lumalabas sa bibig ang tubig na pusaling
may kahalong kumakayat na dugo; humihihip ang hanging malamig, ngunit
hindi na nangangangaligkig ang kanyang katawan.

nangagtinginan ang lahat na walang imik, nangamumutla at pawang
nanga alagim. humudyat ang alferes upang alisin sa pagkabitin si
tarsilo at lumayong naglilininglining; makailang idiniit ni dona
konsolakion sa nakalilis na mga paa ng bangkay ang baga ng kanyang
tabako, ngunit hindi kumatal ang katawan at namatay ang apoy.

 nag-inis siya sa sarili! ang ibinulong ng isang
kuadrillero; masdan ninyo at binaligtad ang kanyang dila, na anaki
pinaksa niyang lunukin.

pinagmamasdang nangangatal at nagpapawis niyong isang bilanggo ang
mga ginagawang iyon; lumilingap na ang kamukha'y ulol sa lahat ng
panig.

ipinag-utos ng alferes sa direktorkillong tanungin ang bilanggong
iyon.

 ginoo, ginoo! ang hibik; akin pong sasabihin ang lahat ninyong
maibigang sabihin ko!

 kung gayon ay mabuti! tingnan natin; ano ang pangalan mo?

 andong, po!

 bernardo  leonardo  rikardo  eduardo  gerardo  o ano?

 andong, po! ang inulit ng kulang kulang ang isip.

 ilagay ninyong bernardo o ano man, ang inihatol ng alferes.

 apellido?

tiningnan siya ng taong iyong nagugulat.

 ano ang pangalan mong dagdag sa ngalang andong?

 ah, ginoo! andong kulang-kulang po!

hindi napigil ang tawa ng nangakikinig; pati ang alferes ay tumigil
ng pagpaparoon ay parito.

 ano ang hanap-buhay mo?

 manunuba po ng niyog, at alila po ng aking biyanang babae.

 sino ang nag-utos sa inyong looban ninyo ang kuartel?

 wala po!

 anong wala? huwag kang magsinungaling at titimbain ka! sino ang
nag-utos sa inyo? sabihin mo ang katotohanan!

 ang katotohanan po!

 sino?

 sino po!

 itinatanong ko sa iyo kung sino ang nag-utos sa inyong kayo ay
mangag-alsa.

 alin po bang alsa?

 iyon, kung kaya ka doroon kagabi sa patio ng kuartel.

 ah, ginoo! ang biglang sinabi ni andong na nagdadalang kahihiyan.

 sino nga ang may kasalanan ng bagay na iyan?

 ang akin pong biyanang babae!

tawanan at panggigilalas ang sumunod sa mga salitang ito. huminto ng
paglakad ang alferes at tiningnan ng mga matang hindi galit ang
kaawaawa, na sa pagkaisip na magaling ang kinalabasan ng kanyang mga
sinabi, nagpatuloy ng pananalitang masaya ang anyo.

 siya nga po; hindi po ako pinakakain ng aking biyanang babae kung
di iyong mga bulok at wala ng kabuluhan; kagabi, ng ako ay umuwi
rito ay sumakit ang aking tiyan, nakita kong na sa malapit ang patio ng
kuartel, at aking sinabi sa sarili; ngayon ay gabi, hindi ka makikita
nino man. pumasok ako  at ng tumitindig na ako ay umalingawngaw
ang maraming putukan: itinatali ko po ang aking salawal.

isang hampas ng yantok ang pumutol ng kanyang pananalita.

 sa bilangguan! ang iniutos ng alferes; ihatid siya ngayong hapon
sa kabekera!



 vae viktis! wikang lating ang kahulugang sa wikang tagalog ay
sa aba ng mga nagagahis! mga salita ni breno sa mga romano, na sa
tuwi na'y inuulit hanggang sa mga panahong ito, baga man ngayon ay
naghahari ang kagandahang asal. ngayon ay gaya rin ng una, na ang sa
lalong malalakas ang siya lamang mga katuwirang nagwawagi.






ang sinumpa.


hindi nalao't kumalat sa bayan ang balitang ilalakad ang mga bilanggo;
nakalagim muna ang pagkaringig ng gayong balita, at saka sumunod ang
mga iyakan at panambitanan.

nangagtatakbuhang wari ay mga ulol ang mga kasambahay ng mga
bilanggo; nangagsisiparoon sa kumbento, mula sa kumbento'y napapasa
kuartel at mula sa kuartel ay napasasa tribunal, at sa pagka't hindi
sila makasumpong ng aliw saan man, kanilang pinupuno ang alang-alang
ng mga sigaw at panambitan. nagkulong ang kura sa pagka't may sakit,
dinagdagan ng alferes ang dami ng mga sundalong na babantay sa kanya,
at sinasalubong ng kulata ng mga sundalong iyon ang mga babaeng
nangagmamakaamo; ang gobernadorkillo, taong walang kabuluhan, anaki'y
lalo pang haling at walang kabuluhan mandin kay sa dati. sa tapat ng
bilanggua'y nangagtatakbuhang pakabikabila ang mga babaeng may lakas
pa; ang mga wala na naman ay nangagsisiupo sa lupa at tinatawag ang mga
pangalan ng mga taong kanilang iniirog.

maningas ang araw, ngunit sino man sa mga kahabaghabag na iyon ay
hindi nakaiisip umuwi. si doray, ang masaya't lumiligayang asawa ni don
filipo'y nagpapakabikabilang puspos ng kapighatian, kilik ang kanyang
musmos na anak na lalaki: kapuwa sila umiiyak.

 umuwi na po kayo, ang sa kanya ay sinasabi; malalagnat ang inyong
anak.

 bakit pa mabubuhay kung wala rin lamang isang amang sa kanya ay
magtuturo? ang isinasagot ng nalulunos na babae.

 wala pong kasalanan ang inyong asawa; marahil siya ay makabalik din!

 siya nga, kung patay na kami!

tumatangis si kapitana tinay, at tinatawag ang kanyang anak na si
antonio; tinitingnan ng matapang na si kapitana maria ang maliit na
rejas, sa pagka't sa dakong loob niyo'y naroroon ang kanyang dalawang
kambal, na siyang tanging mga anak niya.

naroroon ang biyanan ng manunuba ng niyog; hindi siya tumatangis:
nagpaparoon ay parito, na kumukumpas na lilis ang mga manggas at
pinagsasabihan ng malakas ang nangaroroon:

 may nakita na ba kayong kawangis nito? hulihin ang aking si andong,
paputukan siya, isuot sa pangaw at ilalakad sa kabekera, dahil lamang
sa  dahil lamang sa may bagong salawal? humihingi ang ganitong gawa
ng ukol na ganti! napakalabis naman ang mga guardia sibil!
isinusumpa kong pagka nakita ko uling sino man sa kanila ay humahanap
ng kubling lugar sa aking halamanan, gaya ng madalas na totoong
ginagawa nila, aalsan ko sila ng ipinamamayan, aalsan ko sila ng
ipinamamayan! o kung hindi ako naman ang kanilang alsan!!!

ngunit iilan tao ang pumapansin sa maka mahomang biyanan.

 si don krisostomo ang may kasalanan ng lahat ng ito, ang buntong
hininga ng isang babae.

naroroon dit nagpapakabikabila, na kahalo ng marami, ang maestro sa
eskuelahan; hindi na pinapagkukuskos ang mga palad ng kamay ni nor
juan; hindi na dinadaladala niya ang kanyang plomada at ang kanyang
metro: itim ang pananamit ng lalaki, sa pagka't nakaringig siya ng
masasamang balita, at palibhasa ay nananatili siya sa kanyang asal na
ipalagay ang darating na panahong parang nangyari na, ipinagluluksa na
niya ang pagkamatay ni ibarra.

tumigil, pagka a las dos ng hapon, sa tapat ng tribunal, ang isang
karretong walang ano mang pandong, na hinihila ng dalawang vakang
kapon.

linigid ng karamihan ang karreton, na ibig nilang alsin sa
pagkasingkaw at ipagwasakan.

huwag kayong gumawa ng gayon, ani kapitana maria; ibig ba ninyong
sila ay maglakad?

ito ang pumigil sa mga kasambahay ng mga bilanggo. lumabas ang
dalawampong sundalo at kanilang linigid ang sasakyan. lumabas ang mga
bilanggo.

ang unauna'y si don filipo, na gapos; bumating nakangiti sa kanyang
asawa; tumangis ng masaklap si doray at nahirapan ang dalawang guardia
upang humadlang sa kanya at ng huwag mayakap ang kanyang asawa. sumipot
na umiiyak na parang musmos si antoniong anak ni kapitana tinay, bagay
na siyang lalong nakaragdag ng mga pagsigaw ng kanyang familia.
humagulhol si andong pagkakita sa kanyang biyanang babae, na siyang may
kagagawan ng kanyang pagkapahamak. baliti rin si albinong
nagseminarista, at gayon din ang dalawang kambal na anak ni kapitana
maria. masasama ang loob at hindi umiimik ang tatlong binatang ito. ang
huling lumabas ay si ibarra, na walang tali, ngunit napapag-itanan ng
naghahatid na dalawang guardia sibil. namumutla ang binata; humanap siya
ng isang mukhang katoto.

 iyan ang may kasalanan! ang ipinagsigawan ng maraming tinig; iyan
ang may kasalanan ay siyang walang tali!

 walang ano mang ginagawa ang aking manugang ay siyang
naka-esposas!

liningon ni ibarra ang mga guardia:

 gapusin ninyo ako, ngunit gapusin ninyong mabuti ako, abo't
siko! ang kanyang sinabi.

 walang tinatanggap kaming utos na ganyan ang aming gawin!

 gapusin ninyo ako!

sumunod ang mga sundalo.

sumipot ang alferes na nangangabayo, at batbat ng mga sandata pati
ng mga ngipin; may sumusunod sa kanyang sampo o labinglimang sundalo
pa.

bawa't isang bilanggo'y may kanikanyang kasambahay na nanghihinaing
upang kahabagan, na dahil sa kanya ay tumatangis at nagpapalayaw ng
lalong matitimyas na taguri. si ibarra lamang ang tanging doon ay wala
sino man; nangagsialis doon pati si nor juan at ang maestro sa
eskuelahan.

 ano po ba ang ginawa sa inyo ng aking asawa at ng aking anak? ang
sa kanya ay sinasabi ni doray na tumatangis; tingnan po ninyo ang
kaawaawa kong anak! inalsan ninyo siya ng ama!

ang pighati ng mga kasambahay ay naging galit sa binata, na
pinagbibintangang siyang may kagagawan ng kaguluhan. ipinag utos ng
alferes ang pagya-o.

 ikaw ay isang duwag! ang sigaw ng biyanan ni andong. samantalang
nakikihamok ang mga iba dahil sa iyo, ikaw naman ay tumatago, duwag!

 sumpain ka nawa! ang sabi sa kanya ng isang matandang lalaki na sa
kanya ay sumusunod; pusong ang gintong tinipon ng iyong magugulang at
ng sirain ang aming kapayapaan! pusong!, pusong!

 bitayin ka nawa! ang sigaw sa kanya ng isang kamag-anak na
babae ni albino, at sa hindi na makapigil ay nuha ng isang bato at sa
kanya ay ipinukol.

sinundan ang ulirang iyon, at sa ibabaw ng sawing palad na binata ay
umulan ang alabok at mga bato.

tiniis ni ibarra ng walang imik, walang poot at walang daing ang tapat
na panghihinganti ng gayong karaming mga pusong nangasugatan. yaon
ang paalam, ang adios na sa kanya ay dulot ng kanyang bayang
kinalalagyan ng lahat ng kanyang mga sinisinta. tumungo, marahil
kanyang dinidilidili ang isang taong pinalo sa mga lansangan sa
maynila, ang isang matandang babaeng nahandusay na patay pagkakita sa
ulo ng kanyang anak na lalaki; marahil dumaraan sa kanyang mga mata
ang nangyari sa buhay ni elias.

minagaling ng alferes na palayin ang karamihang tao, ngunit hindi
huminto ang pangbabato at ang mga paglait. isa lamang ina ang hindi
ipinanghihiganti sa kanya ang kanyang mga pighati: ito ay si kapitana
maria. hindi kumikilos, nakahibik ang mga labi, puno ang mga mata ng
mga luhang umaagos na walang ingay, kanyang pinanonood ang pagpanaw
ng kanyang dalawang anak na lalaki; sa panonood sa kanyang hindi
pagkilos at sa kanyang piping dalamhati, nawawala ang pagkatalinhaga ni
niobe.

malayo na ang pulutong.

sa mga taong nakasungaw sa bihibihirang bintanang nakabukas, ang
lalong nagpakita ng habag sa binata ay yaong mga hindi nababahala at
walang adhika kung di manood lamang. nangagtago ang kanyang mga
kaibigan, pati si kapitang basilio'y nagbawal sa kanyang anak na si
sinang, na huwag umiyak.

nakita ni ibarra ang umaaso pang bahay niyang natupok, ang bahay ng
kanyang mga magugulang, ang bahay na sa kanya ay pinanganakan, ang
kinabubuhayan ng lalong matatamis na alaala ng kanyang kamusmusan at
ng kanyang kabinataan; ang mga luhang malaong kanyang pinipigilpigil
ay bumalong sa kanyang mga mata, lumungayngay at tumangis, na hindi
magkaroon ng aliw na mailihim ang kanyang pag-iyak, palibhasa ay
nakagapos, o makapukaw man lamang ang kanyang pighati ng habag sa
kangino man. ngayon ay wala siyang bayan, bahay, kasintahan, mga
katoto, at mahihintay na maligayang panahong darating.

mula sa isang mataas na lugar ay pinanonood ang malungkot na pulutong na
iyon ng isang tao. siya ay isang matandang lalaki, namumutla, payat na
payat ang mukha, nakabalot sa isang kumot na lana, at nanunungkod ng
boong pagal. siya ang matandang pilosopo tasio, na nang mabalitaan ang
nangyari ay nagbantang iwan ang kanyang hihigan at dumalo, ngunit
hindi itinulot ng kanyang lakas na makarating siya hanggang sa
tribunal. sinundan ng mata ng matanda ang karreton hanggang sa ito ay
nawala sa malayo: nanatiling sumandali sa pag-iisip-isip na nakatungo,
nagtindig pagkatapos at nag inata ng boong hirap na tinungo ang
kanyang bahay, na nagpapahinga maya't maya.

nasumpungan siyang patay, kinabukasan, ng mga nag-aalaga ng mga
hayop, sa paanan ng pagpasok sa kanyang tahanang nag-iisa.






ang kinagisnang bayan at ang mga pag-aari.


lihim na ibinalita ng telegrafo ang nangyaring iyon sa maynila at ng
makaraan ang tatlompo't anim na horas ay nangagsasaysay na ng bagay na
iyon ng malaking talinghaga at hindi kakaunting mga pagbabala, ang
mga pamahayagan, na dinagdagan, pinagbuti at binawasan ng fiskal.
samantala ay mga balitang tanging mula sa mga kumbento ang nangaunang
tumakbong salinsalin sa mga bibig, sa lihim, na nagbibigay ng malaking
takot sa bawa't makaalam. ang nangyaring iyong sa libolibong
pagkakabalita ay nagkaiba ng lubha, pinaniniwalaan ng humigit kumulang
na kadalian, alinsunod sa kung nagpapapuri o nakasasalansang sa mga
hidwang hilig at anyo ng kaisipan ng bawa't isa.

baga man hindi nasisira ang katahimikan ng bayan, sa paimbabaw man
lamang, ngunit naliligalig ang kapayapaan ng bahay, tulad sa
nangyayari sa isang lawa: baga man nakikitang patag at walang ano mang
alon ang dakong ibabaw, ngunit sa ilalim ay gumagamaw,
nangagtatakbuhan at nangaghahabulan ang mga piping isda.
nangagpasimulang nangagpainog-inog, wangis sa mga paro-paro, ang
mga krus, mga kondekorakion, mga galon, mga katungkulan, mga
karangalan, kapangyarihan, kalakhan, matataas na kamahalan at iba pa,
sa isang impapawid na gintong salapi sa mga mata ng isang bahagi ng
mga mamamayan. sa isang bahagi naman ng mga mamamayang iyan ay
napailanglang sa abot ng paningin ang isang alapaap na madilim, at
nangingibabaw sa kulay abo-abong pinakapang-ilalim, ang maiitim na
parang anino ng mga rejas, mga tanikala, at pati ng kalagimlagim
na bibitayan. wari ay nariringig sa hangin ang mga tanong, ang mga
bato, ang mga sigaw na pinapaknit ng mga pahirap; nagagamagam ang
marianas at ang bagumbayang kapuwa nangababalot ng isang parang
maduming pigta ng dugong kulubong: na sa kulabo ang mga mangingisda
at ang mga isda. ang nangyaring iyon ay inilaladlad ni kapalaran sa
guniguni ng mga taga maynilang tulad sa mga tanging paypay na galing
sa kina: napipintahan ng itim ang isang mukha; ang isa naman ay puspos
ng dorado, matitingkad na mga kulay, mga ibon at mga bulaklak.

naghahari sa mga kumbento ang malaking ligalig. isinisingkaw ang mga
karruaje, nangagdadalawan ang mga provinkial, may lihim na mga
pulong. nangagsisiharap sila sa mga palakio upang kanilang ihandog ang
kanilang tulong sa gobyerno na na sa kalakilakihang panganib. muling
napagsalitaanan ang mga kometa, ang mga pasaring, ang mga matutulis
na pananalita, at iba pa.

 isang te deum, isang te deum! ang sinasabi ng isang fraile sa
isang kumbento; at ngayon ay sino man ay huwag magkukulang sa
pagpasakoro! hindi kakaunting kagalingan ang ginawa ng dios, na
ipakita kung gaano ang kahalagahan natin, ngayon pa naman sa mga
panahong itong totoong napakasasama!

 dahil sa ganitong munting turo, marahil ay kinakagat ang kanyang mga
labi ng generalillong bisit, ang sagot naman ng isa.

 ano kaya ang nangyari sa kanya kung hindi ang mga kapisanan ng mga
fraile?

 at ng lalong uminam ang ating pagdiriwang, ipagbigay alam sa uldog na
tagapagluto at sa prokurador  gaudeamus kainan sa tatlong araw!

 amen!, amen! mabuhay si salvi mabuhay!

iba naman ang salitaan sa isang kumbento.

 nakita na ninyo? iyan ay isang nag-aral sa mga jesita; lumalabas sa
ateneo ang mga filibustero! ang sabi ng isang fraile.

 at ang mga kaaway ng mga fraile.

 sinabi ko na: ipinapahamak ng mga jesita ang lupaing ito,
pinahahalay ang ugali ng kabataan; datapuwa't pinababayaan, sila at
dahil sa gumuguhit sa papel ng ilang mga walang kawawaang kahig manok
kung lumilindol.

 at ang dios ang nakakaalam kung papaano ang mga pagkakagawa!

 siya nga, datapuwa't mangahas kayong sumalansang sa kanila? pagka
nangnginig at gumagalaw ang lahat! sino ang makasusulat ng mga
kahig-manok! wala, si pari sekkhi!.

at nangagngingitian ng malaking pagpapawalang halaga.

 ngunit ang mga sigwa? at ang mga bagyo? ang tanong ng isa ng
matinding paglibak; hindi ba kadakidakilaan iyan?

 sino mang mangingisda'y nahuhulaan ang mga bagay na iyan!

 pagka ang namiminuno'y isang haling  sabihin mo sa akin kung ano
ang anyo ng iyong ulo, at sasabihin ko sa iyo kung ano ang iyong
panikad! ngunit makikita rin ninyo kung nangagtatangkilikan ang
mangagkakaibigan: halos hinihingi ng mga pamahayagang bigyan ng
isang mitra ng katungkulang pagka arsobispo u obispo si pari sal

 at kakamtan nga niya! masusunduan niya ang katungkulang iyan!

 sa akala mo kaya?

 at hindi baga! ngayon ay ibinibigay ang katungkulang iyan kahit sa
walang kabuluhang bagay. nakakikilala ako ng isang sa lalong walang
kabuluha'y nagkamit ng mitra: sumulat ng isang walang kawawaang aklat,
ipinakilalang walang kaya ang mga indio kung hindi sa mga gawain ng
kamay  psh! matatanda ng pangkaraniwan!

 tunay nga! nakasisira sa religion ang ganyang karaming mga
paglihis sa katuwiran! ang biglang sabi naman ng isa; kung may mga
mata sana ang mitra at kanilang makita ang mga bao ng ulong sa
kanila ay pagpuputungan.

 kung ang mga mitra sana ay pawang mga likha ng naturalesa, ang
dagdag naman ng isa, na ang tinig ay lumalabas sa ilong. natura
abhorret vakuum 

 kaya nga kumakapit sa kanila; ang pagkawalang laman ang sa kanila ay
humahalina! ang sagot ng isa.

ang mga ito at iba pang mga bagay ang mga sabihan sa mga kumbento,
at ipinatatawad na namin sa mga bumabasa ang pagsasaysay ng mga ibang
mga upasala na may mga kulay politiko, metafisiko at mahahanghang.
ating ihatid ang bumabasa sa bahay ng isang walang ano mang
katungkulan, at sapagka't kakaunti ang kakilala natin sa maynila ay doon
tayo pumaroon sa bahay ni kapitang tinong, ang lalaking mapag-anyaya, na
ating nakitang pinipilit anyayahan si ibarra upang papurihan siya ng
isang dalaw.

sa mayama't maluang na salon ng kanyang bahay sa tundo ay naroon si
kapitang tinong, nakaupo sa isang malapad na sillon, na hinahagpos ang
noo't ang batok, na may anyong lubhang nahahapis, samantalang umiiyak at
pinagwiwikaan siya ng kanyang asawang si kapitana tinkhang, sa harap
ng kanyang dalawang anak na babae, na nagsisipakinig mula sa isang
sulok na hindi nangagsisiimik, nangatutulig at nangababagbag ang
loob.

 ay, virgen sa antipolo! ang sigaw ng babae. ay, virgen del
rosario at de la korrea! ay!, ay! nuestra senora de novalikhes!

 nanay! ang sa kanya ay sinabi ng bunso sa kanyang mga anak na
babae.

 sinasabi ko na sa iyo! ang ipinatuloy ng babae, na pagsisi ang
anyo; sinasabi ko na sa iyo! ay virgen del karmen, ay!

 ngunit hindi ka naman nagsasabi sa akin ng ano man! ang
ipinangahas isagot ni kapitang tinong na napapaiyak; baligtad,
sinasabi mo sa aking mabuti ang aking ginagawa sa pagmamalimit ko sa
bahay na iyon at manatili sa pakikipag-ibigan kay kapitang tiago, sa
pagka't  sa pagka't mayaman  at sinabi mo sa aking.

 ano? ano ang sinabi ko sa iyo? hindi ko sinasabi sa iyo iyan, wala
akong sinasabing ano man sa iyo! ay! kung pinakinggan mo sana ako!

 ngayon ay ako ang bibigyan mong kasalanan! ang itinutol ng masaklap
na tinig, at saka tumampal ng malakas sa kamay ng sillon; hindi mo
ba sinabi sa aking magaling ang aking ginawa na siya ay aking
inanyayahang kumain dito sa atin, sa pagka't palibhasa ay mayaman 
sinasabi mong hindi dapat tayong makipagkaibigan kung di sa mayayaman
lamang? aba!

 tunay ngang sinabi ko iyan sa iyo, sa pagka't  sa pagka't wala ng
magagawa; wala kang ginagawa kung hindi purihin siya; don ibarra
dito, don ibarra doon, don ibarra sa lahat ng panig, abaa!
datapuwa't hindi ko inihatol sa iyong makipagkita ka sa kanya o
makipagsalitaan ka sa kanya sa pagkakapisang iyon; hindi mo maikakaila
ito sa akin.

 nalalaman ko bang paparoon siya roon?

 aba! dapat mong maalaman!

 paano? siya ay hindi ko man lamang nakikilala pa niyon?

 aba! dapat mo siyang makilala!

 ngunit tinkhang, paano'y niyon ko lamang siya nakita, at niyon ko
lamang naman naringig na siya ay pinag-uusapan!

 aba! dapat sanang nakita mo siya ng una, naringig ang usapan
tungkol sa kanya, sa pagka't lalaki ikaw, may salawal ka at bumabasa ka
ng diario de manila! ang di mabiling na sagot ng asawa, kasabay ng
pagpapahatid sa kanya ng kakilakilabot na irap.

walang maalamang itutol si kapitan tinong.

hindi pa nasiyahan si kapitana tinkhang sa kanyang pagwawaging ito ay
pinaksang siya ay papanggipuspusin, kaya't sa kanya ay lumapit na
nakasuntok.

 kaya ba nagpagal ako ng mahabang panahon at nagtipid ng hindi
kawasa, at ng dahil sa iyong kahalinga'y ipahamak mo ang bunga ng
aking mga pagod? ang ipinagwika sa kanya, ngayon ay paririto sila at
ng ikaw ay dalhin sa tapunan, huhubaran kami ng ating pag-aari, gaya
ng nangyari sa asawa ni  oh, kung lalaki lamang ako! kung lalaki
lamang ako!

at ng makita niyang tumutungo ang kanyang asawa, muling nagpasimula
ng pagtanguyngoy, ngunit lagi ring inuulit:

 ay, kung lalaki lamang ako! kung lalaki lamang ako!

 at kung naging lalaki ikaw, ang itinanong sa kawakasan ng lalaking
nadadalimumot na, ano sana ang gagawin mo?

 ano? aba!, aba!, aba! ngayon din ay haharap ako sa kapitan
general, upang ako ay humandog sa pakikihamok laban sa mga
nanghihimagsik, ngayon din!

 ngunit hindi mo ba nababasa ang sinasabi ng diario? basahin mo!
nasugpo ng boong higpit, lakas at katigasan ang kaliluhang imbi at
kasamasamaan, at hindi malalao't daramdamin ng mga suwail na kaaway
ng inang bayan at ng kanilang mga kainalam, ang boong bigat at
kabangisan ng mga kautusan  nakita mo na? wala ng himagsikan.

 hindi kailangan, dapat kang humarap na gaya ng ginawa ng madla ng
taong 72, at nangakaligtas nga naman.

 siya nga! humarap din si pari burg.

datapuwa't hindi natapos ang salita; tinakbo siya ng babae at tinakpan
ang kanyang bibig.

 hala! sabihin mo ang pangalang iyan at ng bukas din ay bitayin ka sa
bagumbayan hindi mo ba nalalamang sukat na ang saysayin ang pangalang
iyan upang parusahan ka, na hindi kailangan ang gumawa pa ng kausa?
hala! sabihin mo!

kahit ibigin man ni kapitan tinong sundin ang utos ng kanyang asawa ay
hindi rin mangyayari; natatakpan ang kanyang bibig ng dalawang kamay
ng kanyang asawa, at iniipit ang kanyang maliit na ulo laban sa likuran
ng sillon, at marahil namatay sa pagkainis ang abang lalaki kung hindi
namag-itan ang isang bagong dumating na tao.

ito ay ang kanilang pinsang si primitivo, na nasasaulo ang amat, isang
lalaking may mga apat na pong taon ang gulang, malinis ang pananamit,
titiyanin at may katabaan.

 ay, pinsan!-anang babae na umiiyak at tumatakbong patungo sa
kanya; ipinatawag kata, sa pagka't hindi ko maalaman kung ano ang
mangyayari sa aming mga babae  ano ba ang hatol mo sa amin?
magsalita ka, ikaw na nag-aral ng latin at mga argumento
pakikipagmatuwiran!

 ngunit bago magsalita ako,

at marahang naupo. anaki mandin ang mga sinabing wikang latin ay may
bisang nakapagbibigay kapanatagan, kapuwa tumigil ng pagtangis ang
mag-asawa, at nangagsilapit sa kanya at hinihintay sa kanyang mga labi
ang aral, na gaya naman ng ginagawa ng mga griego ng una kung
hinihintay ang pangligtas na salita ng orakulo na makapagliligtas sa
kanila sa manglulusob na mga taga persia.

 bakit kayo umiiyak? ubinam gentium sumus?

 nalalaman mo na ang balita tungkol sa panghihimagsik.

ibarræ ab alferesio guardiæ sibilis destruktum?
 at ano? may utang ba sa inyo si don krisostomo?

 wala, ngunit talastasin mong inanyayahan siya ni tinong na kumain
dito, bumati sa kanya sa tulay ng espana  sa liwanag ng araw!
wiwikain nilang si don krisostomo'y kanyang kaibigan!

 kaibigan? ang biglang sinabing namamangha ang latino, at saka
tumindig, amike, amikus plato sed magis amika veritas! sabihin
mo sa akin kung sino ang kasakasama mo at sasabihin ko sa iyo kung sino
ikaw!

namutla ng katakottakot si kapitang tinong ng kanyang marinig ang
gayong karaming salitang ang katapusa'y um; ang tunog na ito ay
ipinalalagay niyang masama ang kahulugan. pinapagdaop ng kanyang asawa
ang dalawang kamay sa pagsamo, at nagsabi:

 pinsan, huwag mo kaming kausapin ngayon ng latin; talastas mo nang
hindi kami mga pilosopong gaya mo; kausapin mo kami ng tagalog o
kastila, datapuwa't hatulan mo kami ng dapat naming gawin.

 sayang na hindi kayo marunong ng latin, pinsan; ang mga katotohanan
sa latin ay kasinungalingan sa tagalog, sa halimbawa: kontra
prinkipia negantem fustibus est argüendum, sa latin ay isang
katotohanang tulad sa daong ni noe; minsan ay ginamit ko sa gawa ang
bagay na iyan, ang pinangyarihan ay ako ang nabugbog. dahil dito,
kahinahinayang na hindi kayo marunong ng latin; sa latin ay mahuhusay
na lahat.

 kami ay maraming nalalaman namang oremus, parkenobis at agnus dei
katolis, ngunit ngayon ay hindi tayo magkakawatasan. bigyan mo nga
ng isang argumento si tinong at ng huwag siyang bitayin!

 masama ang ginawa mo, totoong kasamasamaan ang ginawa mo, pinsan,
sa iyong ginawang pakikipagkaibigan sa binatang iyan! ang muling
sinabi ng latino. nagbabayad ang mga walang kasalanan sa gawa ng
mga makasalanan; halos ihahatol ko sa iyong gawin mo na ang iyong
testamento kasulatang pinaglalagdaan ng mga huling kalooban ng
isang tao. vae illis! ubi est fumus ibi est ignis! similis simili
gaudet; alqi ibarra ahorkatur, ergo ahorkaberis!.

at nagpapailing-iling na masama ang loob.

 saturnino, ano ang nangyayari sa iyo! ang sigaw ni kapitana
tinkhang, na puspos ng takot; ay, dios ko! namatay! isang
manggagamot! tinong, tinonggoy!

dumalo ang dalawang anak na babae at nagpasimula ang tatlo ng
pananambitan.

 ito ay isang panghihimatay lamang, pinsan, isang panghihimatay! lalo
pa sanang ikatutuwa ko kung  kung ; datapuwa't sa kawalang palad
ay wala kung di isang panghihimatay lamang. non timeo mortem in katre
sed super espaldonem bagumbayanis. magdala kayo rito ng tubig.

 huwag kang mamatay! ang panambitan ng babae; huwag kang mamatay,
sa pagka't paririto sila at huhulihin ikaw! ay, kung ikaw ay mamatay at
saka pumarito ang mga sundalo, ay! ay!

winiligan ng pinsan ng tubig ang mukha ni kapitang tinong, at
pinag-saulian ito ng pag-iisip.

 hala, huwag kayong umiyak! inveni remedium, nasumpungan ko na ang
gamot. ilipat natin siya sa kanyang hihigan; hala! tapangan ninyo ang
inyong loob! narito ako at ang lahat ng karunungan ng mga tao sa
una. magpatawag kayo ng isang doktor; at ngayon din, pinsan kong
babae, pumaroon ka sa kapitan general at dalhan mo siya ng isang
handog, isang tanikalang ginto, isang singsing. dadivae quebrantant
penas; dumudurog ng bato ang handog; sabihin mong iyan ay handog dahil
sa pasko. sarhan ninyo ang mga bintana, ang mga pinto, at sino mang
magtanong sa aking pinsan, sabihin ninyong may sakit na mabigat.
samantala ay susunugin ko ang lahat ng mga sulat, mga papel at mga
libro at ng huwag silang makakita ng ano man, gaya ng ginawa ni don
krisostomo.=

 oo, tanggapin mo, pinsan; sunugin mong lahat!-ani kapitana
tinkhang; narito ang mga susi, narito ang mga sulat ni kapitang
tiago, sunugin mong lahat! huwag ka sanang mag-iiwan ng ano mang
pamahayagang galing sa europa, sa pagka't totoong nakapagbibigay
panganib. narito itong mga the times na aking iniingata't ng
mapagbalutan ng mga sabon at ng mga damit. narito ang mga libro.

 pumaroon ka na sa kapitan general, pinsan, ani primitivo; pabayaan
mo akong mag-isa. in extremis extrema. bigyan mo ako ng kapangyarihan
ng isang tagapamatnugot na romano, at makikita mo kung paano ang
pagliligtas na gagawin ko sa bay  sa aking pinsang lalaki baga.

at nagpasimula ng sunodsunod na pag-uutos, ng paghalo ng mga
estante, ng pagpupunit ng mga papel, mga libro, mga sulat at iba
pa. hindi nalao't nag-alab sa kokina ang isang siga; kanilang sinibak
ng palakol ang mga lumang eskopeta; itinapon nila sa kumon ang mga
kalawanging revolver; ang alilang babaeng ibig sanang iligpit ang kanon
ng isang revolver at ng magamit na hihip ay kinagalitan: sa apoy!

at ipinatuloy ang kanyang pagsunog.

at nakakita ng isang librong ang balat ay pergamino balat ng vaka ay
binasa niya ang pangalan:

mga revolukion ng mga globo sa langit mga ganap na pag-inog ng
mga planeta sa kanilang talagang tinatakbuhan, na sinulat ni
koperniko; mga revolukion at saka si koperniko pa!
patong patong na kasalanan! kung di dumating ako sa kapanahunan 
ang kalayaan ng filipinas; tatata! pagka mga libro! sa apoy!

at sinunog ang mga librong walang kaanoano mang kasamaan, na sinulat
ng mga taong walang malay. hindi man lamang nakaligtas ang
nagngangalang kapitang juan, na napakawalang sala. may katuwiran si
pinsang primitivo: nagbabayad ang mga walang kasalanan sa mga sala ng
mga makasalanan.

nang makaraan ang apat o limang oras ay pinagsasalitaanan ang
kasalukuyang mga nangyayari sa isang pulong ng mga nagmamataas, sa
loob ng maynila. sila ay karamihang matatandang babae at mga dalagang
matatandang nakaka-ibig mag-asawa, mga asawa o mga anak na babae ng
mga kawani ng pamahalaan, nangakasuot ng bata, nangagpapaypay at
nangaghihikab. kapanayam ng mga lalaki, na kawangis din naman ng
mga babaeng sa kanilang pagmumukha'y nahihiwatigan kung ano ang
kanilang pinag-aralan at ang kanilang pinagbuhatan, ang isang ginoong
may katandaan na, maliit at pingkaw, na pinagpipitaganan ng mga
naroroon, at siya naman ay nagpapakita sa kanyang mga kaharap ng isang
pagpapawalang halaga sa kanyang hindi pag-imik.

 ang katotohanan ay dating totoong nasususot ako sa mga fraile at sa
mga guardia sibil, dahil sa kagaspangan ng kanilang mga asal, ang
sabi ng isang matabang ginoong babae; ngunit ngayong nakikita ko ang
sa kanila ay pinakikinabang at ang kanilang mga paglilingkod, halos
aking ikagagalak na pakasal sa alin man sa kanila. makabayan ako.

 gayon din ang sabi ko! ang idinagdag ng isang babaeng
payat; sayang at ngayon ay wala rito ang naunang gobernador; kung siya
ang naririto ay lilinising parang patena ang bayang ito!

 at malilipol ang mga lahi ng mga filibusterillo!

 hindi ba ang sabiha'y marami pa ang mga pulong kinakailangang
padalhan ng mga mamamayan doon. bakit hindi itapon doon ang ganyan
karaming mayayabang na mga indio! kung ako ang kapitan general.

 mga ginoong babae, anang pingkaw; nalalaman ng kapitan general
kung ano ang kanyang katungkulan; ayon sa aking naringig ay totoong
galit na galit siya; sa pagka't kanyang pinuspos ng mga biyaya ang
ibarrang iyan.

 pinuspos ng mga biyaya! ang inulit ng payat na babae, na
nagpapaypay ng malaki ang poot; tingnan na nga lamang ninyo ang
pagka hindi marunong kumilala ng utang na loob nitong mga indio!
mangyayari bagang sila ay ipalagay na mga tao sa pagpapanayam? jesus!

 at nalalaman ba ninyo ang aking naringig? ang tanong ng isang
militar.

 tingnan natin! ano iyon? ano ang sinasabi nila?

 pinagtitibay ng mga taong mapaniniwalaan, anang militar sa gitna
ng lalong malaking hindi pag-imik ng madla; na ang lahat ng mga
kaingayang iyon sa pagtatayo ng isang paaralan ay wala kung di pawang
katakata lamang.

 jesus! nakita na ninyo? ang biglang sinabi ng mga babae, na
nangag sisipaniwala na sa katakata.

 isang sangkalan lamang ang paaralan; ang banta niya ay magtayo ng
isang kuta, at ng buhat doon ay makapanganlong kung sila ay lusubin na
namin.

 jesus! pagkalakilaking kataksilan! ang isang indio nga lamang ang
tanging makapagtataglay ng ganyang pagkaimbiimbing mga isipan, ang
biglang sinabi ng babaeng mataba. kung ako ang kapitan general, nakita
sana nila  nakita sana nila.

 gayon din ang sabi ko! ang biglang sinabi naman ng babaeng payat na
ang pingkaw ang kinakausap. darakpin ko ang lahat ng abogadillo,
klerigillo, mangangalakal, hindi ko na pagagawan pa ng kausa at
sila ay aking itatapon o ipadadala sa ibang lupain. bawa't masama'y
bunutin pati ng ugat!

 aba, sabihana'y kastila ang magugulang ng filibusterillong
iyan! ang pahiwatig ng pingkaw na hindi tumitingin kangino man.

 ah, gayon pala! ang sinabing mariin ng hindi masiyahang babaeng
mataba; kailan man ay ang mga halûan ang dugo! sino mang indio'y hindi
nakawawatas ng panghihimagsik! mag-alaga ka nga naman ng mga uwak!
mag-alaga ka nga naman ng mga uwak!

 nalalaman ba ninyo ang naringig kong salitaan? ang itinanong ng
isang babaeng halûan ang dugo mestisa, na sa gayong paraan ay pinutol
ang salitaan. ang asawa raw ni kapitang tinong  naaalaala ba ninyo?
iyong may-ari ng bahay na ating pinagsayawan at hinapunan niyong fiesta
sa tundo.

 iyon bang may dalawang anak na babae? at ano?

 aba, ang babaeng iyon ay bagong kahahandog ngayong hapon sa kapitan
general ng isang singsing na isang libong piso ang halaga!

lumingon ang pingkaw.

 siya nga ba? at bakit? ang tanong na numiningning ang mga mata.

 ang sabi raw ng babae, iyon daw ay bigay niyang papasko.

 isang buwan pa muna ang lalampas bago dumating ang pasko!

 marahil nanganganib na baka lagpakan siya ng sigwa  ang
pahiwatig ng babaeng mataba.

 at kaya siya ay kumukubli, ang idinugtong ng babaeng payat.

 ang pagsasanggalang kahit hindi pinupukol nino man ay pagpapakilalang
tunay na may kasalanan.

 iyan nga ang sumasaisip ko; tinamaan ninyo ang sugat.

 kinakailangang tingnang magaling iyan, ang hiwatig ng
pingkaw; nanganganib akong baka riya'y may nakakulong na pusa.

 nakakulong na pusa! iyan nga! iyan nga sana ang sasabihin ko! ang
inulit ng babaeng payat.

 at ako, ang sinabi naman ng isang babae, na umagaw ng pananalita sa
payat; ang asawa ni kapitang tinong ay napakaramot  hangga ngayon ay
hindi pa tayo pinadadalhan ng ano mang hangdog, gayong tayo ay
napaparoon na sa kanyang bahay. tingnan ninyo, pagka ang isang maramot
at makamkam ay nagbibitiw ng isang handog na isang libong piso'y 

 ngunit totoo ba iyan? ang tanong ng pingkaw.

 at napakatotoo! at napakatunay! sinabi sa aking pinsang babae ng
nangingibig sa kanya, na ayudante ng kapitan general. at halos ibig
kong akalaing ang singsing na iyon ang suot ng panganay ng araw ng
kafiestahan. siya ay lagi ng batbat ng mga brillante!

 siya ay isang tindahang lumalakad!

 isang paraan din namang magaling upang makapagbili, na gaya rin ng
alin man sa ibang mga paraan. nang huwag ng bumili pa ng isang
tautaohan o bumayad pa ng isang tindahan.

linisan ng pingkaw ang pulong na iyon sa pamamag-itan ng isang
dahilan.

at ng makaraan ang dalawang oras, ng nangatutulog na ang lahat,
tumangap ang ilang namamayan sa tundo ng isang anyaya sa pamamag-itan
ng mga sundalo  hindi mapabayaan ng punong may kapangyarihang ang
mga tanging taong mga mahal at may mga pag-aari ay matulog sa
kanilang bahay, na hindi magaling ang pagkakaingat at bahagya na ang
lamig: ang pagtulog sa fuersa ng santiago at iba pang mga bahay ng
gobyerno'y lalong tiwasay at nagsasauli ng lakas. kasama sa mga taong
itong pinakamamahal ang kaawa-awang si kapitang tinong.




 ano ang aking nakikita? bakit?

 ano ang itinatanong ninyo? walang ano mang linalaman ng pag
iisip na hindi muna nagdaan sa pakiramdam. hindi ninanais ang hindi
nakikilala.

 sinong mga tao ang ating kapanayam?

 kaibigan, aking kaibigan si platon, ngunit lalong kaibigan ko
ang katotohanan.

 masama ang nangyayari at nanganganib akong baka magkaroon ng
kakilakilabot na wakas.

 sa pamamag-itan ng hampas, ang pakikipagmatuwiran sa tumatanggi
ng pagkilala ng mga katuwiran.

 sa aba nila! kung saan may usok ay may apoy. bawa't isa'y
humahanap ng kawangis; kaya nga, kung bibitayin si ibarra, siya
naman ay bibitayin din 

 hindi ko kinatatakutan ang pagkamatay sa katre; ngunit
kinatatakutan ko ang pagkamatay sa bundok-bundukan sa bagumbayan.

 ang nakasulat ay nagiging saksi. ang hindi mapagaling ng mga
gamot ay napagagaling ng bakal; ang hindi mapagaling ng bakal ay
napagagaling ng apoy.






mag-aasawa si maria klara.


natutuwa ng mainam si kapitan tiago. sa boong panahong itong
katakot-takot ay wala sino mang nakialam sa kanya: hindi siya
ibinilanggo, hindi pinahirapan siya sa pagkakulong na sino man ay hindi
makausap, mga pagtanong, mga maqina elektrika, mga walang likat na
pagbasa ng tubig mula sa talampakan hanggang tuhod sa mga tahanang na
sa ilalim ng lupa, at iba pang mga katampalasanang totoong kilala ng
mga tanging ginoong tumatawag sa kanilang sarili ng sibilisado.
ang kanyang mga kaibigan, sa makatuwid baga'y ang kanyang naging mga
kaibigan sa pagka't tinalikdan na nga ng lalaki ang kanyang mga
kaibigang filipino, mula sa sandaling sila ay maging mga hinalain sa
gobyerno, nangagbalik na naman sa kanikanilang bahay, pagkatapos ng
ilang araw ng kanilang pagliliwaliw sa mga bahay ng gobyerno. ang
kapitan general din ang siyang sa kanila ay nagpalayas sa mga tahanang
kanyang pinamamahalaan, palibhasa ay ipinalagay niyang hindi sila
karapatdapat na manatili roon, bagay na lubhang ipinagdamdam ng
pingkaw, na ibig sanang ipagsaya ang malapit ng dumating na pasko sa
kasamahan ng gayong mayayaman at masagana.

umuwi sa kanyang bahay si kapitang tinong na may sakit, putlain at
namamaga, hindi nakagaling sa kanya ang pagliliwaliw, at lubhang
nagbago, na ano pa at hindi nagsasalita ng kataga man lamang, hindi
bumabati sa kanyang mga kasambahay, na tumatangis, nagtatawa,
nagsasalita at nangahahaling sa galak ng loob. hindi na umaalis sa
kanyang bahay ang kahabaghabag na tao, at ng huwag lumagay sa panganib
na makabati sa isang filibustero. kahit ang pinsan mang si primitivo,
baga man taglay niya ang boong karunungan ng mga tao sa una, ay hindi
makuhang siya ay mapaimik.

 krede, prime, ang sabi sa kanya; pinisil sana nila ang liig mo
kung hindi ko sinunog ang lahat mong mga papel; datapuwa't kung nasunog
ko sana ang boong bahay, hindi man lamang sana hinipo kahit ang buhok
mo. pero quod eventum, eventum; grakias agamus domino deo qia non in
marianis insulis es, kamoles seminando.

hindi kaila kay kapitan tiago ang mga nangyaring katulad ng
pinagdanasan ni kapitan tinong. nagkakanlalabis sa lalaki ang
pagkilalang utang na loob, baga man hindi niya maturol kung sino kaya
ang pinagkakautangan niya ng gayong tanging mga pagtatangkilik.
ipinalalagay ni tia isabel na ang bagay na iyon ay himala ng virgen sa
antipolo, ng virgen del rosario, o kung hindi man ay ng virgen del
karmen, at ang lalong kaliitang kanyang mahihinala'y himala ng nuestra
senora de la korrea: ayon sa kanya ay hindi sasala sa alin man sa kanila
ang gumawa ng himala. hindi itinatanggi ni kapitan tiago ang
kababalaghan, ngunit idinurugtong:

 pinaniniwalaan ko, isabel, datapuwa't marahil ay hindi ginawang
mag-isa ng virgen sa antipolo; marahil siya ay tinulungan ng aking
mga kaibigan, ng aking mamanugangin, ni ginoong linares, na
nalalaman mo nang binibiro pati ni ginoong antonio kanovas, iyon bagang
nakalagay ang larawan sa ilustrakion, iyong aayaw papagingdapating
ipakita sa mga tao kung di ang kabiyak lamang ng kanyang mukha.

at hindi mapigil ng mabait na tao ang isang ngiti ng kanyang
pagkatuwa, kailan ma't kanyang maringig ang isang mahalagang balita
tungkol sa mga nangyari. at tunay nga namang dapat ikatuwa.
pinagbubulungbulunganang mabibitay si ibarra; sa pagka't baga man
maraming totoo ang mga kakulangang pangpatibay upang siya ay
maparusahan, nitong huli'y may sumipot na nagpapatotoo sa sumbong na
laban sa kanya; na may mga paham na nagsaysay na maaari ngang kuta ang
eskuelahan, ayon sa anyo ng pagkakagawa, baga man may kaunting
kakulangan, bagay na siya na nga lamang maaasahan sa hangal na mga
indio. ang mga alingawngaw na ito ang siyang sa kanya ay nakapapanatag
at nakapagpapangiti sa kanya.

kung paano ang pagkakaiba ng mga balak ni kapitang tiago at ng
kanyang pinsang babae, nangagkakahati naman ang mga kaibigan ng
familia sa dalawang bahagi; nananalig ang isang bahaging yao'y gawa
ng himala, at ang isang bahagi naman ay inaakalang gawa yaon ng
pamahalaan, baga man ang naniniwala ng ganito ay siyang lalong kakaunti.
nagkakabahabahagi naman ang mga nagpapalagay na yao'y himala: nakikita
ng sakristan mayor sa binundok, ng babaeng maglalako ng kandila at
ng puno ng isang kofradia, ang kamay ng dios na pinagagalaw ng
virgen del rosario; sinasabi naman ng insik na magkakandila na siyang
nagbibili ng kandila kay kapitan tiago kung siya ay napasasa antipolo,
kasabay ang pagpapaypay at pag-ugoy ng mga hita:

 no siya osti gongong; miligen li antipolo esi! esi pueli mas kon
tolo; no siya osti gongong.

pinakamamahal ni kapitang tiago ang insik na iyon, na nagpapanggap na
manghuhula, manggagamot, at iba pa. minsan ay sa pagtingin sa palad ng
kamay ng kanyang nasirang asawang na sa ikaanim na buwan ang kabuntisan
ay humula ng ganito:

 si eso no homele y no paktaylo, muje juete-juete!

at sumilang sa maliwanag si maria klara upang maganap ang hula ng hindi
binyagan.

si kapitan tiago'y maingat at matatakutin, kaya't hindi agad-agad
makapagpasiya na gaya ng ginawa ni paris na taga troya, hindi niya
matangi ng gayon gayon lamang ang isa sa dalawang virgen, sa takot
niyang baka magalit ang isa sa kanila, bagay na makapagbibigay ng
malaking kapahamakan. mag ingat! ang sabi niya sa kanyang
sarili; baka pa ipahamak natin!

na sa ganitong pag aalinlangan siya, ng dumating ang pangkat na
kakampi ng gobyerno; si dona viktorina, si don tiburkio at si linares.

nagsalita si dona viktorina sa ngalan ng tatlong lalaki, bukod sa
nauukol sa kanyang sarili; binanggit niya ang mga pagdalaw ni linares
sa kapitan general, at inulit-ulit ang kabutihang magkaroon ng isang
kamag anak na mataas na tao.

 na! ang iwinakas, komo isimos: el que a buena sombra se akobija
buen palo se le arrima.

 tum  tum  tumbalik, babae! ang isinala ng doktor.

may tatlong araw ng ginagagad ni dona viktorina ang mga andalus, sa
pamamag-itan ng pag-aalis n-g d at sa paghahalili ng s, at ang
hangad niyang ito ay walang makapag-alis sa kanyang ulo; mamagalingin
pa niyang kanyang ipabugnos ang kanyang postisong buhok na kinulot.

 si! ang idinugtong, na ang tinutukoy ay si ibarra: ese lo tenfa muy
meresio; yo ya lo ije kuando le vi la primera ves; este un filibustero
ique te ijo a ti, primo, el general? que le has ikho, que notikias le
iste e ibarra?

at ng makita niyang nalalaon ng pagsagot ang pinsan, nagpatuloy ng
pananalita na si kapitang tiago ang kinakausap:

 kreame uste, si le konenan a muelte, komo es e esperar, sera por mi
primo.

 ginoong babae! ginoong babae! ang itinutol ni linares. datapuwa't
hindi niya ito binigyang panahon.

 ay, que iplomatiko te has güerto! sabemos qwe ere;i el konsejero del
general, que no puede vivir sin ti  ah, klarita! que plaker e
verte!

humarap si maria klarang namumutla pa, baga man nananag-uli na ang
dating kagalingan ng katawang pinapanghina ng sakit. napupuluputan
ang mahabang buhok ng sutlang kintas na may kulay bughaw. kiming
bumati, ngumiti ng mapanglaw, at lumapit kay dona viktorina upang
gawin ang paghahalikang kaugalian sa mga babae.

pagkatapos ng kaugaliang kumustahan, nagpatuloy ng pananalita ang
nagpapanggap na andalusa:

 venimos a visitaros; os haveis salbao grakias a vuestras
relakiones! na kanyang tinitingnan ng makabulugan si linares.

 tinangkilik ng dios ang aking ama! ang marahang isinagot ng
dalaga.

 si, klarita, pero el tiempo e los milagros ya ha paseo: rosotros los
espanoles ekimos: eskonfia e la virgen y ekhate a korre.

 tum  tum  tumbalik!

si kapitan tiago na hanggang sa sandaling yao'y hindi nakakagiit sa
pananalita ay nangahas tumanong, at bago pinakinggang magaling ang
sagot:

 kung gayon ay inaakala po ba ninyo, dona viktorina, na ang virgen ?

 venimos prekisamente a hablar kon uste e la virgen, ang
matilinghagang sagot ni dona viktorina, na itinuturo si maria
klara; tenemos que hablar e negokios.

napagkilala ng dalagang dapat niyang lisanin ang nangagsasalitaan,
kaya't humanap siya ng dahilan at lumayo roon, na nangangabay sa mga
kasangkapan.

napakaimbi at napakalisya ang salitaan at usapan sa pagpupulong na ito
kaya't minamagaling pa namin ang huwag ng saysayin. sukat ng sabihing
ng sila ay magpaalaman ay pawang nangatutuwang lahat, at sinabi
pagkatapos ni kapitan tiago ang ganito kay tia isabel:

 ipasabi mo sa fonda, na bukas ay mag-aalay tayo ng piging.
untiunting ihanda mo si maria klara na ating ipakakasal na hindi
malalaon.

tiningnan siya ni tia isabel na nagugulat.

 makikita mo rin! pagka naging manugang na natin si ginoong
linares, magmamanhik-manaog tayo sa lahat ng mga palakio;
pananaghilian tayo, mangamamatay ang lahat sa kapanahilian!

at sa gayon nga'y kinabukasan ng gabi'y muli na namang puno ng tao
ang bahay ni kapitan tiago, at ang kaibhan lamang ngayon ay pawang mga
kastila't insik lamang ang kanyang mga inanyayahan; tungkol sa
magandang kabiyak ng kataoha'y ipinakikiharap doon ng mga babaeng
kastilang tubo sa espana at sa filipinas.

naririyan ang pinakamarami sa ating mga kakilala; si pari sibyla, si
pari salvi, na kasama ng ilang mga frankiskano't mga dominiko; ang
matandang teniente ng guardia sibil na si ginoong guevara, na lalo ng
mapanglaw ang mukha kay sa dati; ang alferes na sinasaysay na makalibo
na ang kanyang dinanas na pakikibaka, na minamasdan ang lahat ng boong
pagpapalalo, palibhasa ay sa akala niya ay siya ay isang don juan de
austria sa katapangan; ngayon ay teniente siya't may gradong komandante;
si de espadana, na kanyang minamasdan ito ng boong galang at takot at
iniiwasan ang kanyang titig, at si dona viktorina na nagngingitngit.
hindi pa dumarating si linares, sa pagka't palibhasa ay mahalagang
ginoo, dapat na siya ay magpahuli sa pagdating kay sa mga iba: may mga
taong napakatungag, na ang akala'y kung magpahuli ng isang oras sa
lahat ng bagay, nagiging malalaking tao na.

si maria klara ang siyang tinutudla ng mga upasala: sinalubong sila
ng dalaga ng alinsunod sa ugaling pakikipagmahalan, na hindi nalilisan
ang kanyang anyong malungkot.

 psh! anang isang dalaga; may kaunting kapalaluan.

 magandaganda rin naman, ang sagot naman ng isang dalaga
rin; datapuwa't ang lalaking iyan ay pumili sana ng ibang dalaga na
hindi totoong mukhang tanga.

 ang salapi, kaibigan; ipinagbibili ng makisig na binata ang kanyang
sariling katawan.

sa kabilang dako ay ito naman ang salitaan:

 pakakasal ngayong ang unang nangibig sa kanya ay malapit ng
bitayin!

 tinatawag kong maingat ang ganyan; pagdaka'y handa na ang kahalili.

 aba, kung mabao!

nariringig marahil ang gayong mga salitaan ng dalagang si maria
klara, na nakaupo sa isang silla at naghuhusay ng isang bandejang mga
bulaklak, sa pagka't namamasid na nangangatal ang kanyang mga kamay,
minsang mamutla't mangatlabing makailan.

malakas ang salitaan sa pulutong ng mga lalaki, at, ayon sa karaniwan ay
pinag uusapan nila ang ukol sa huling mga nangyari. nangag salitaang
lahat pati ni don tiburkio, liban na lamang kay pari sibyla, na
nananatili sa pagpapawalang halagang hindi pag-imik.

 naringig kong lilisanin daw po ninyo, pari salvi, ang bayan? ang
tanong ng bagong teniente, na dahil sa kanyang pagkataas sa
katungkula'y ngayon ay naging mairugin.

 wala na akong sukat gawin sa bayang iyan; sa maynila na titira ako
magpakailan man  at kayo po?

 lilisanin ko rin ang bayan, ang isinagot na kasabay ang
pagtindig; kinakailangan ako ng gobyerno, upang aking linisin ang
mga lalawigan sa mga filibustero, na ang kasama ko ay isang pulutong
ng mga sundalo.

dagling tiningnan siya ni pari salvi mula sa mga paa hanggang sa ulo,
at saka siya tinalikurang lubos.

 tunay na bang nalalaman kung ano ang kahihinatnan ng pangulo ng
mga tulisan, ng filibusterillo? ang tanong ng isang kawani ng
pamahalaan.

 si krisostomo ibarra ba ang sinasabi ninyo? ang tanong ng isa. ang
lalong mahihintay at siya namang sumasakatuwiran ay siya ay bitaying gaya
ng mga binitay niyong 72.

 siya ay itatapon! ang sinabing mapanglaw ng matandang teniente.

 itatapon! itatapon lamang siya! ngunit marahil ay mananatili sa
tapunan magpakailan man! ang biglang sinabing sabaysabay ng ilan.

 kung ang binatang iyan, ang patuloy na sinabi ng teniente guevara,
ng malakas at anyong may galit; ay natutong mag-ingat; kung siya ay
natutong huwag tumiwalang totoo sa mga tanging taong kanyang
kasulatan; kung hindi sana napakadunong ang ating mga fiskal na
magbigay kahulugan ng napakalabis naman sa nasusulat, pinasiyahan
sanang walang ano mang kasalanan ang binatang iyan.

ang pagpapatibay na ito ng matandang teniente at ang anyo ng kanyang
tinig ay nagbigay ng malaking panggigilalas sa mga nakikinig, na
walang nasabing ano man. tumingin sa ibang dako si pari salvi, marahil
ng huwag niyang makita ang titig na mapanglaw ng matanda. nalaglag sa
mga kamay ni maria klara ang mga bulaklak at hindi nakakilos. si pari
sibylang marunong sa hindi pag-imik, tila mandin siyang tanging
marunong namang tumanong.

 may sinasabi po ba kayong mga sulat, ginoong guevara?

 sinasabi ko ang sinalita sa akin ng defensor tagapagtanggol, na
gumanap ng kanyang katungkulan ng boong kasipaga't pagmamalasakit.
liban na lamang sa ilang mga talatang may kulabong pananalita, na
isinulat ng binatang ito sa isang babae, bago siya yumaong ang tungo'y
sa europa, mga talatang kinakitaan ng fiskal ng isang balak at isang
bala laban sa gobyerno, na kanyang kinilalang siya nga ang may sulat,
walang nasumpungang ano mang bagay na mapanghawakan upang siya ay
mabigyang kasalanan.

 at ang deklarakion sinaysay ng tulisan bago siya mamatay?

 nasunduan ng defensor na mawal-ang halaga, sa pagka't ayon din sa
tulisang iyon, sila ay hindi nakipag-usap kailan man sa binata, kung di
sa isang nagngangalang lukas lamang, na kanyang kaaway, ayon sa
napatotohanan, at nagpakamatay, marahil sa sigaw ng sariling budhi.
napatotohanang pawang taksil na gagad lamang ang mga letra ng
kasulatang nakuha sa bangkay niya, sa pagka't ang letra'y katulad ng
dating letra ni ginoong ibarra ng panahong may pitong taon na ngayon
ang nakararaan, datapuwa't hindi katulad ng letra niya ngayon, bagay
na nagpapasapantahang ang gumamit na huwaran ay itong sulat na ginamit
upang siya ay isumbong. hindi lamang ito, sinasabi ng defensor, na kung
di raw kinilalang siya ang may titik ng sulat na iyon, malaki sanang
kagalingan ang sa kanya ay nagawa, datapuwa't pagkakita niya sa sulat na
iyo'y namutla siya, nasira ang loob at pinagtibay ang lahat ng doon ay
natititik.

 ang sabi po ninyo, ang tanong ng isang frankiskano; ay nauukol ang
sulat na iyon sa isang babaeng kanyang pinagpadalhan, ano at dumating
sa kamay ng fiskal?

hindi sumagot ang teniente; tinitigang sandali si pari salvi, at saka
lumayo, na pinipilipit na nangangatal ang matulis na dulo ng kanyang
balbas na ubanin, samantalang pinag-uusapan ng mga iba ang mga bagay
na iyon.

 diya'y nakikita ang kamay ng dios! anang isa; kinasusutan siya
pati ng mga babae.

 ipinasunog ang kanyang bahay, sa akala niyang sa gayon ay makaliligtas
siya, datapuwa't hindi niya naisip ang nakalingid, sa makatuwid baga'y
ang kanyang kaagulo, ang kanyang babae, ang idinugtong ng isang
tumatawa. talaga ng dios! santiago, ipagtanggol mo ang espana!

samantala ay huminto ang matandang militar, sa isa sa kanyang
pagpaparoon ay parito, at lumapit kay maria klara, na nakikinig ng
salitaan, hindi kumikilos sa kanyang kinauupuan; sa mga paanan niya ay
naroroon ang mga bulaklak.

 kayo po'y isang dalagang totoong matalino, ang marahang sinabi sa
kanya ng teniente, magaling po ang inyong ginawa ng inyong
pagkakabigay ng sulat  sa ganyang paraan ay makaaasa kayong dalawa sa
isang mapanatag na hinaharap.

nakita ng dalagang lumalayo ang teniente na ang mga mata'y anyong na
hahaling at kinakagat ang mga labi. sa kagalingang palad ay nagdaan si
tia isabel. nagkaroon si maria klara ng kasukatang lakas upang siya ay
tangnan sa damit.

 tia! ang ibinulong.

 ano ang nangyayari sa iyo? ang itinanong ni tia isabel, na gulat,
ng kanyang mamasdan ang mukha ng dalaga.

 ihatid po ninyo ako sa aking kuarto! ang ipinakiusap, at saka
bumitin sa kamay ng matanda upang makatindig.

 may sakit ka, anak ko? tila nawalan ikaw ng mga buto? ano ang
nangyayari sa iyo?

 isang hilo  ang dami ng tao sa salas  ang dami ng ilaw 
kinakailangan kong magpahinga. sabihin po ninyo sa tatay na matutulog
ako.

 nanglalamig ka! ibig mo ba ang kha?

umiling si maria klara, sinarhan ng susi ang pinto ng kanyang tulugan,
at salat na sa lakas ay nagpatihulog sa sahig, sa paanan ng isang
larawan at saka humagulhol:

 ina! ina! aking ina!

pumapasok ang liwanag ng buwan sa bintana at sa pintuang kanugnog ng
batalang bato.

nagpapatuloy ang musika ng pagtugtog ng masasayang vals; dumarating
hanggang sa tulugan ang mga tawanan at ang alingawngaw ng mga
salitaan; makailang tumugtog sa kanyang pintuan ang kanyang ama, si tia
isabel, si dona viktorina at pati si linares, datapuwa't hindi kumilos
si maria klara: malakas na hingal ang tumatakas sa kanyang dibdib.

nagdaan ang mga horas: natapos ang mga katuwaan sa mesa, nariringig
ang sayaw, naupos ang kandila at namatay, datapuwa't nanatili ang dalaga
sa hindi pagkilos sa tablang sahig, na liniliwanagan ng buwan, sa
paanan ng larawan ng ina ni jesus.

untiunting nanag-uli ang bahay sa katahimikan, nangamatay ang mga
ilaw, muling tumawag si tia isabel sa pintuan.

 aba, nakatulog! anang tia ng sabing malakas; palibhasa ay bata't
walang ano mang pinaninimdim, tumutulog na parang patay.

nang lubha ng tahimik ang lahat; nagtindig si maria klara ng marahan
at lumingap sa kanyang paligid: namasid ang batalang bato, ang maliliit
na mga balag, na napapaliguan ng mapanglaw na liwanag ng buwan.

 isang mapanatag na hinaharap! tumutulog na parang patay! ang sinabi
ng marahan at saka tinungo ang batalang bato.

nagugupiling ang kiudad, walang nariringig na manakanaka kung di ang
ugong ng isang kokheng nagdaraan sa tulay na kahoy sa ibabaw ng ilog,
na ilinarawan ng payapang tubig nito ang sinag ng buwan.

tumingala ang dalaga sa langit na ang kalinisa'y wangis sa safir;
marahang hinubad ang kanyang mga sinsing, mga hikaw, mga aguja at
peineta, inilagay niya ang lahat ng ito sa palababahan ng batalan at
tiningnan ang ilog.

huminto ang isang bankang tigib ng damo sa paanan ng ahunang
nalalagay sa bawa't bahay na na sa pampangin ng ilog. isa sa dalawang
lalaking nakasakay sa bangkang iyon ay pumanhik sa hagdanang bato,
linundag ang pader, at ng makaraan ang sandali'y naringig ang kanyang
mga paglakad na pumapanhik sa hagdanan ng batalan.

nakita siya ni maria klarang tumigil pagkakita sa kanya, ngunit
sumandal lamang, sa pagka't untiunting lumapit at tumigil ng tatlong
hakbang na lamang ang layo sa dalaga. umudlot si maria klara.

 krisostomo! ang sinabing marahang puspos ng takot.

 oo, ako ay si krisostomo! ang isinagot ng binata ng boong
kapanglawan. kinuha ako sa bilangguang pinag absangan sa akin ng aking
mga kaibigan, ni elias, isang kaaway, isang taong may katuwirang ako ay
pagtamnan ng galit.

sumunod sa mga salitang ito ang isang mapanglaw na hindi pag-imik;
tumungo si maria klara at inilawit ang dalawang kamay.

nagpatuloy ng pananalita si ibarra:

 isinumpa ko sa piling ng bangkay ng aking inang ikaw ay aking
paliligayahin, kahit ano man ang aking karatnan! mangyayaring magkulang
ikaw sa iyong isinumpa, siya ay hindi mo ina; ngunit ako, palibhasa ay
ako ay anak niya, pinakadadakila ko ang pag-aalaala sa kanya, at kahit
nagdaan ako sa libolibong panganib, naparito ako't upang tuparin ang
aking isinumpa, at itinulot ng pagka-kataong ikaw rin ang aking
makausap. maria, hindi na tayo magkikitang muli; bata ka at baka
sakali'y sisihin ka ng iyong sariling budhi  naparito ako upang sa
iyo'y sabihin, bago ako pumanaw, na pinatatawad kata. ngayon,
kahimana-wari ay lumigaya ka, at paalam!

binanta ni ibarrang lumayo, datapuwa't pinigil siya ng dalaga.

 krisostomo! anya; sinugo ka ng dios at ng ako ay iligtas sa walang
kahulilip na kapighatian  pakinggan mo ako at saka mo ako hatulan!

matimyas na bumitiw sa kanya si ibarra.

 hindi ako naparito't ng hingan katang sulit ng ginawa mo ;
naparito ako't ng bigyan katang kapayapaan.

 aayaw ako ng kapayapaang inihahandog mo sa akin; ako ang magbibigay
sa akin din ng kapayapaan! pinawawal-an mo akong halaga, at ang
pagpapawalang halaga mo ay siyang sampong sa kamatayan ko ay magbibigay
kapaitan!

namalas ni ibarra ang masilakbong sama ng loob at pagpipighati ng
abang babae, at tinanong niya ito kung ano ang hinahangad.

 na ikaw ay maniwalang sininta ko ikaw kailan man!

ngumiti ng boong saklap si krisostomo.

 ah! nagkukulang tiwala ka sa akin, nagkukulang tiwala, ka sa iyong
katoto sa kamusmusan, na kailan man ay hindi ikinaila sa iyo ang isa man
lamang na kaisipan! ang biglang sinabi ng dalaga na
nagpipighati. aking natatarok ang iniisip mo! pagka napagtanto mo ang
aking buhay, ang malungkot na buhay na ipinatanto sa akin ng panahong
ako ay may sakit, mahahabag ka sa akin at hindi mo ngingitian ng
ganyan ang aking dalamhati. bakit baga't hindi mo pa binayaang ako ay
mamatay sa mga kamay ng hangal na gumagamot sa akin? ikaw sana't
ako ay liligaya!

nagpahingang sumandali si maria klara't saka nagpatuloy ng pananalita:

 inibig mo, nagkulang tiwala ka sa akin, patawarin nawa ako ng aking
ina! sa isa sa mga kalagimlagim na gabi ng aking masaklap na
pagkakasakit, ipinahayag sa akin ng isang tao ang pangalan ng aking
tunay na ama, at ipinagbawal sa aking ikaw ay aking sintahin  liban
na lamang kung ang akin ding ama ang magpatawad sa iyo sa paglabag na sa
kanya ay iyong ginawa!

umudlot si ibarra at nagugulumihanang tinitigan ang dalaga.

 oo, ang ipinagpatuloy ni maria klara; sinabi sa akin ng taong iyong
hindi maitutulot ang ating pag-iisang katawan, sa pagka't ibabawal sa
kanya ng kanyang sariling budhi, at mapipilitang kanyang ihayag, kahit
magkaroon ng malaking kasiraan ng puri, sa pagka't ang aking ama'y
si.

at saka ibinulong sa tainga ng binata ang isang pangalang sa kahinaan
ng pagsasasalita ay si ibarra lamang ang nakaringig.

 ano ang aking magagawa? dapat ko bang yurakin dahil sa aking
pagsinta ang pag-aalaala ko sa aking ina, ang kapurihan ng aking
amaamahan at ang dangal ng aking tunay na ama? magagawa ko ba ito na
hindi ikaw ang unaunang magpapawalang halaga sa akin?

 ngunit ang katibayan, nagkaroon ka ba ng katibayan?
nangangailangan ikaw ng katibayan! ang biglang sinabi ni
krisostomo, na parang sinasakal.

dinukot ng dalaga sa kanyang dibdib ang dalawang papel.

 narito ang dalawang sulat nang aking ina, dalawang sulat na itinitik
sa gitna ng mataos na sigaw ng sariling budhi ng panahong taglay pa
niya ako sa kanyang tiyan. tanggapin mo't iyong basahin, at iyong
makikita kung paano ang kanyang pagsumpa sa akin at paghahangad na
ako ay mamatay , ang aking kamatayang hindi nasunduan, baga man
pinagpilitan ng aking ama, sa pamamag-itan ng mga gamot! nalimutan
ang mga sulat na ito nang aking ama, sa bahay na kanyang tinahanan,
nakuha ng taong iyon at iningatan, at kaya lamang ibinigay sa akin ay
nang palitan ko ng iyong sulat , di umano'y ng siya raw ay
makaasang hindi ako pakakasal sa iyo kung walang kapahintulutan ang
aking ama. buhat ng daladalahin ko sa aking katawan ang dalawang sulat
na iyang naging kapalit ng sulat mo, nakakaramdam ako ng lamig sa
aking puso. aking ipinahamak ikaw ipinahamak ko ang aking sinta. ano
ang hindi gagawin ng isang anak na babae sa ikagagaling ng isang inang
patay na at ng dalawang amang kapuwa buhay? akin bang masasapantaha
man lamang kung saan gagamitin ang iyong sulat?

nanglulumo si ibarra. nagpatuloy si maria klara:

 ano pa ang nalalabi sa akin? masasabi ko ba sa iyo kung sino ang
aking ama, masasabi ko ba sa iyong humingi ka sa kanya ng tawad, sa
iyo pa namang anak ng pinapaghirap niya ng hindi kawasa? masasabi ko
ba sa aking ama na ikaw ay patawarin, masasabi ko ba kanyang ako ay
kanyang anak, ako pa namang pinakahangadhangad niya ang aking
kamatayan? wala na ngang nalalabi sa akin kung hindi ang pagtitiis,
ingatan ko sa sarili ang lihim at mamatay sa pagpipighati! ngayon,
kaibigan ko, ngayong nalalaman mo na ang buhay ng iyong abang si
maria, mangyayari pa bang maidulot mo pa sa kanya iyang pagpapawalang
halagang ngiti?

 maria, ikaw ay isang santa!

 lumiligaya ako, sa pagka't, ako ay iyong pinaniniwalaan.

 gayon man, ang idinugtong ng binata, na nagbago ng anyo ng
tinig, nabalitaan kong mag-aasawa ka raw.

 oo, at humagulhol ang dalaga; hinihingi sa akin ng aking ama ang
pagpapakahirap na ito  baga man hindi niya katungkula'y sininta niya
ako't kanyang pinakain, tinutumbasan ko ang utang na loob na ito, sa
pagbibigay kapanatagan sa kanya, sa pamamag-itan nitong bagong
pakikimag-anak na ito, ngunit.

 ngunit.

 hindi ko lilimutin ang pagtatapat na aking isinumpa sa iyo.

 ano ang inaakala mong gawin? ang idinugtong ni ibarra, at
pinagsisikapang basahin sa kanyang mga mata ang kanyang balak.

 madilim ang hinaharap na panahon at na sa kadiliman ang palad! hindi
ko nalalaman ang aking gagawin; ngunit talastasin mong minsan lamang
kung ako ay umibig, at kung walang pag-ibig ay hindi ako kakamtan nino
man. at ikaw, ano ang kasasapitan mo?

 ang kalagayan ko ay isang bilanggong tanan  tumatakas ako. hindi
malalao't malalaman ang aking pagkatakas, maria.

tinangnan ni maria klara ng dalawang kamay ang ulo ng binata,
hinagkang mulit muli ang mga labi, niyakap niya siya, at saka biglang
linayuan pagkatapos.

 tumakas ka! tumakas ka! anya; tumakas ka, paalam!

tinitigan siya ni ibarra ng mga matang nagniningning; ngunit sa
isang hudyat ng dalaga'y lumayo ang binatang tila lango,
hahapayhapay.

muling linukso ang pader at sumakay sa bangka. tinatanaw siya sa paglayo
ni maria klarang nakadungaw sa palababahan ng batalan.

nagpugay si elias at niyukuran siya ng boong galang.




 ang nangyari ay nangyari na. pasalamat tayo sa dios at wala ka
ngayon sa kapuluang marianas upang magtanim ng kamote.

 huwag po sana kayong haling; iyan ay ang virgen sa antipolo! iyang
ang nakapangyayari sa lahat; huwag po sana kayong haling!

 kung iyan ay hindi lalaki at hindi siya mamatay, iyan ay babaeng
totoong mainam na mainam!

 wala! gaya ng sabi namin: ang sumukob sa magaling na lilim ay
mabuting pamalo ang sa kanya ay inilalapit.

 siya nga! sa kanya ay totoong nararapat; sinabi ko na sa una kong
pagkakita pa sa kanya: ito ay isang filibustero. ano ang sinabi sa iyo,
pinsan, ng general? ano naman ang sinabi mo sa kanya, ano ang balitang
sinabi mo sa kanya tungkol kay ibarra?

 maniwala po kayo na pagka siya ay hinatulan ng parusang patayin,
na gaya ng maaasahan, ay dahil sa aking pinsan.

 ay, pagkabutibuti mong pumaraan sa matalinong pakikipagsalitaan!
nalalaman naming ikaw ang tanungan ng kapitan general, na hindi
mapanatag kung hindi ka makita! ah, klarita!; pagkalakilaking tuwa
ang makita ko ikaw!

 naparito kamit ng upang kayo ay aming dalawin; kayo ay
nakaligtas, salamat sa inyong mga kaibigan!

 siya nga, klarita, ngunit nakaraan na ang panahon ng mga
himala; sinasabi naming mga kastila: magkulang tiwala ka sa virgen at
kumarimot ka.

 naparito nga po kamit ang sadya pa naman namin ay pakiusapan
kayo tungkol sa virgen.

 magsasalitaan tayo tungkol sa pamumuhay.






ang panghuhuli sa dagatan.


 pakinggan po ninyo ang aking gagawing aking inisip, ani elias na nag
ninilaynilay, samantalang pinatutunguhan nila ang san gabriel. itatago
ko kayo ngayon sa bahay ng isa kong kaibigan sa mandaluyong; dadalhin
ko sa inyo ang lahat ninyong salapi, na aking iniligtas at itinago ko sa
paanan ng baliti, sa matalinghagang pinaglibingan sa inyong nunong
lalaki; at umalis kayo rito sa filipinas.

 at ng pasaibang lupain ako? ang isinalabat ni ibarra.

 upang manatili kayo sa kapayapaan sa natitira pa ninyong buhay. may
mga kaibigan kayo sa espana, kayo ay mayaman, makapagpapaindulto kayo.
sa papaano mang paraan, ang ibang lupai'y isang bayang sa ati'y lalong
magaling kay sa sarili.

hindi sumagot si krisostomo; naglininglining na hindi umiimik.

dumarating sila ng sandaling iyon sa ilog pasig, at nagpasimula ang
bangka ng pagsalunga sa agos. nagpapatakbo ang isang nagkakabayo sa
ibabaw ng tulay ng espana at may nariringig na isang mahaba't
matinding tunog ng pito.

 elias, ang muling sinabi ni ibarra; nanggaling ang inyong kasawiang
palad sa aking familia, iniligtas ninyong makaalawa ang aking buhay, at
hindi lamang may malaking utang na loob ako sa inyo, kung di naman
kautangan ko rin sa inyo ang pagsasauli ng inyong kayamanan, at
yayamang gayon ay sumama kayo sa akin at magsama tayong parang magkapatid.
dito ay sawi rin kayong kapalaran.

umiling ng boong kapanglawan si elias, at sumagot:

 hindi mangyayari! tunay nga't hindi ako mangyayaring suminta't
magtamo ng ligaya sa lupang aking kinamulatan, ngunit mangyayaring
ako ay magkahirap at mamatay sa lupaing iyan at marahil ay dahil sa
kanya; handog din kahit kakaunti! ibig kong ang kapahamakan ng aking
baya'y siyang aking maging kapahamakan, at sa pagkat hindi
pinapagkakaisa tayo ng isang mahal na kaisipan, sa pagka't hindi
tumitibok ang ating mga puso sa iisang pangalan, nais kong mapakisama
ako sa aking mga kababayan sa kasawiang palad ng lahat, mapakisama man
lamang ako sa pagtangis sa pagdaralita naming lahat, na inisin ng
iisang kasamang palad ang lahat naming mga puso!

 kung gayon ay bakit inihahatol ninyo sa aking ako ay manaw?

 sa pagka't sa ibang panig ay mangyayaring kayo ay lumigaya at ako ay
hindi, sa pagka't hindi kayo handa sa pagkakahirap, at sa pagka't
kasususutan ninyo ang inyong bayan, kung dahil sa kanya ay masawing palad
kayo isang araw; at wala ng totoong kasamasamaang palad na gaya ng
masusot sa kanyang bayang kinamulatan.

 hindi matuwid ang inyong palagay sa akin! ang biglang sinabi ni
ibarra sa masaklap na tutol; nalilimutan ninyong kararating ko pa
lamang dito ay pagdaka'y hinanap ko ang kanyang ikagagaling.

 huwag po kayong manghinuha, ginoo, hindi ko kayo sinisisi; maano na
ngang kayo ay siyang uliranin ng lahat! datapuwa't aayaw akong humingi
sa inyo ng mga hindi mangyayari, at huwag po kayong magagalit kung
sabihin ko sa inyong kayo ay dinaraya ng inyong puso. dating iniibig po
ninyo ang kinamulatan ninyong bayan, sa pagka't ganyan ang sa inyo'y
itinuro ng inyong ama; dating iniibig po ninyo ang kinamulatan ninyong
bayan, palibhasa ay sa kanya naroroon ang inyong sinta, kayamanan,
kabataan, sa pagka't ngumingiti sa inyo ang lahat hindi pa gumagawa sa
inyo ng lihis sa katuwiran ang kinamulatan ninyong bayan; dating
iniibig ninyo ang kinamulatan ninyong bayan, kawangis ng ating
pag-ibig sa lahat ng bagay na nagbibigay sa atin ng kaligayahan.
datapuwa't ang araw na kayo ay maghirap, magutom, pag-usigin, ipagkanulo
at ipagbili ng inyo ring mga kababayan, sa araw na iyan ay inyong
susumapain ang inyong sariling katawan, ang inyong kinamulatang bayan at
ang lahat.

 nakasasakit sa akin ang inyong mga salita, ani ibarra na
naghihinanakit.

tumungo si elias, nagdilidili at muling nagsalita:

 ibig kong iligtas kayo sa karayaan, ginoo, at ilihis ko sa inyo ang
isang malungkot na pagsasapit sa panahong hinaharap. inyo pong
alalahanin ang pakikipag-usap ko sa inyo sa bangka ring ito at liwanag
nito ring buwang ito, na may isang buwan na ngayon, humigit kumulang;
sumasaligaya kayo niyon. hindi makarating hanggang sa inyo ang pamanhik
ng mga kulang-palad; pinawalang halaga ninyo ang kanilang mga daing,
sa pagka't daing ng mga masasamang tao, lalong pinakinggan ninyo ang
kanilang mga kaaway at, kahit ako ay nangatuwira't kayo ay aking
pinamanhika'y kumampi rin kayo sa panig ng mga umaapi sa kanila, at
niyao'y sumasainyong mga kamay ang ako ay sumamang tao o ang ako ay
papatay upang aking maganap ang isang mahal na pangako. hindi itinulot
ng dios, sa pagka't namatay ang matandang puno ng mga tulisan 
nakaraan ang isang buwan at ngayon ay iba na ang inyong kaisipan!

 sumasakatuwiran po kayo, elias, ngunit ang tao ay isang hayop na
sumusunod sa kasalukuyang mga nangyayari: niyo'y nabubulagan ako,
masama ang aking loob, ayawan ko ba? ngayon ay inaklas ng kapahamakan
ang aking piring; tinuruan ako ng aking pag-iisa at paghihirap sa
bilangguan; nakikita ko ngayon ang kakilakilabot na cancer na
kumikitib sa mga namamayan dito ngayon, na kumakapit sa kanyang mga
laman at nagkakailangan ng isang makirot at ganap na paglipol.
binuksan nila ang aking mga mata, ipinamalas sa akin ang bulok na
sugat at kanilang pinipilit na ako ay maging masamang tao! at yamang
kanilang inibig, magpifilibuster ako, ngunit tunay na filibustero;
tatawagin ko ang lahat ng kulang palad, ang lahat ng nakararamdam ng
tibok ng puso sa loob ng kanyang dibdib, yaong mga taong sa inyo'y
nangagpasugo sa akin  hindi ako magiging masamang tao, kailan man ay
hindi masamang tao ang nakikibaka dahil sa kanyang kinagisnang bayan,
tumbalik. sa loob ng tatlong daang tao ay sila ay hinahalina natin,
hinihingan natin sila ng pagsinta, minimithi nating tawagin silang
kapatid, ano ang kanilang isinasagot? tayo ay sinasagot ng lait at
paglibak, at ikinakait sa atin pati ng ating kalagayang pagka tao na
gaya rin ng iba. walang dios, walang pag-asa, walang habag sa kapuwa
tao; wala nga kung di ang katuwiran ng lakas!

nagngangalit si ibarra; nangangatal ang kanyang boong katawan.

dumaan sila sa tapat ng palakio ng general, at kanilang namasid na
tila nangagsisigalaw at nangagkakagulo ang mga bantay na sundalo.

 kanila na yatang nasiyasat ang pagkakatanan? ang ibinulong ni
elias humiga po kayo, ginoo, at kayo ay tatabunan ko ng damo, sa
pagka't daraan tayo sa tabi ng polvorista'y baka maino ng bantay na
sundalo kung bakit dalawa tayo.

ang bangka ay isa riyan sa maninipis at makikipot na sasakyang hindi
lumalakad kung di dumudulas sa ibabaw ng tubig.

alinsunod nga sa inakala na ni elias, siya ay pinahinto ng bantay na
sundalo at tinanong kung saan siya galing.

 nagdala po ako ng damo sa maynila, sa mga oidor at sa m`ga
kura, ang isinagot, na kanyang ginagad ang anyo ng pananalita ng
mga taga pandakan.

lumabas ang isang sargento't inalam kung ano ang nangyayari.

 sulong! ang sinabi sa kanya nito; ipinauunawa ko sa iyo na huwag
kang magpapasakay sa iyong bangka kangino man; bagong katatakas ng
isang bilanggo. kung siya ay mahuli mo at maibigay mo sa aki'y bibigyan
kata ng isang magaling na pabuya.

 opo, ginoo; ano po ba ang mga ikakikilala ko sa kanya?

 siya ay nakalevita at nagwiwikang kastila; hala, ikaw ang bahala!

lumayo ang bangka. lumingon si elias at kanyang nakita ang anyo ng
bantay na sundalong nakatindig sa tabi ng pampang.

 masasayang sa atin ang ilang minutong panahon, ang sabing
marahan; dapat pumasok tayo sa ilog beata at ng kunuwari ay taga
penafrankia ako. makikita po ninyo ang ilog na inawit ni frankisko
baltasar.

natutulog ang bayan sa liwanag ng buwan. nagtindig si krisostomo't
upang kanyang takhan ang katahimikan ng mga linalang na tulad sa
libingan. makipot ang ilog at ang kanyang mga pampangi'y kapatagang
natatamnan ng damo.

itinapon sa pampang ni elias ang kanyang dala, tinangnan ang isang
mahabang tikin at kumuha sa ilalim ng damo ng mga bayong na walang
laman. nagpatuloy sila ng pamamangka.

 kayo po ang may ari ng inyong kalooban, ginoo, at ng inyong
hinaharap na panahon, ang sinabi niya kay krisostomo, na nananatili sa
hindi pag-imik. ngunit kung itutulot po ninyo sa akin ang isang
pagpapahiwatig, sasabihin ko sa inyo: tingnan po ninyong magaling ang
inyong gagawin, inyong papag-aalabin ang pagbabaka, palibhasa ay kayo ay
may salapi at katalinuhan at makakakita agad kayo ng maraming mga
kagawad, at sa kawalang palad ay maraming masasama ang loob. datapuwa,
sa pagbabakang itong inyong gagawin, ang lalong mangahihirapa'y ang
mga walang ikapagtatanggol at ang mga walang malay. ang mga damdamin
ding may isang buwan na ngayong sa aki'y umudyok na sa inyo'y makiusap,
upang hingin ang mga pagbabagong utos, ang mga damdamin ding iyan ang
siyang umaakit ngayon sa aking sa inyo'y magsabi na maglininglining
muna kayo. hindi po nag-iisip ang mga tagaritong humiwalay sa ina ng
ating kinagisnang lupa; walang hinihingi kung di kaunting kalayaan,
kaunting pagbibigay katuwiran at kaunting giliw. tutulungan kayo ng
mga may galit, ng mga masasamang tao, ng mga wala ng pagkasiyahan
sa sama ng loob, datapuwa't hindi makikialam ang bayan. magkakamali po
kayo, kung dahil sa nakita ninyong ang lahat ay madilim ay mag-akala po
kayong wala ng pagkasiyahan sa sama ng loob ang bayan. nagdaralita
nga ang bayan, tunay nga, datapuwa't umaasa pa, nananalig pa, at kaya
lamang siya titindig ay kung maubos na ang kanyang pagtitiis, sa
makatuwid baga'y kung kailan ibigin ng mga namamahalang maubos ang
pagtitiis na iyan, bagay na may kalayuan pa. ako man ay hindi marahil
sumama sa inyo, hindi ako gagamit kailan man ng mga huling panggamot
na iyan, samantalang nakikita kong may pag-asa pa ang mga tao.

 kung magkagayon ay gagawin kong hindi kayo kasama! ang muling sinabi
ni krisostomong talagang handa na.

 iyan po ba ang matibay na panukala ninyo?

 ang matibay at tangi, saksi ko ang pangalan ng aking ama! hindi ko
maaaring ipaagaw ng pagayon na lamang ang aking kapayapaa't ligaya, ako
na walang ibang hinangad kung di ang kagalingan, ako na ang lahat ay
aking iginalang at tiniis dahil sa pagsinta sa isang religiong
magdaraya at mapagpaimbabaw, dahil sa pagsinta sa isang bayang aking
tinubuan. ano ang kanilang itinumbas sa akin? ang ako ay ibaon sa isang
imbing bilangguan at sirain ang magandang kaasalan ng aking talagang
magiging esposa. hindi! kung hindi ako manghiganti'y magiging
isang kasamasamaang gawa, magiging pagpapalakas ng kanilang loob
upang sila ay gumawa ng bago't bagong mga paglabag sa katuwiran!
hindi, kung di ko gawin ang gayon ay magiging isang karuwagan, kahinaan
ng loob, humibik at tumangis gayong may dugo't may buhay, gayong
inilangkap nila sa paglait at paghamit ang paglulugso ng kapurihan!
tatawagin ko ang bayang mangmang na iyan, ipakikilala ko sa kanya ang
imbi niyang kalagayan; na huwag siyang umisip sa mga kapatid; wala nga
kung hindi mga lobo na nangaglalamunan, at sasabihin ko sa kanilang
laban sa kaapihang ito ay tumitindig at tumututol ang walang hanggang
karapatan ng tao upang tuklasin sa lakas ang kanyang kalayaan!

 ang bayang walang malay ang siyang maghihirap!

 lalong magaling! maipakikihatid po ba ninyo ako hanggang sa
kabundukan?

 hanggang sa malagay kayo sa kapanatagan! ang sagot ni elias.

muling sila ay lumabas sa pasig. manakanakang nagsasalitaan sila ng mga
walang kabuluhan.

 santa ana! ang ibinulong ni ibarra, napagkikilala po ba ninyo ang
bahay na ito?

kasalukuyang dumaraan sila sa tapat ng bahay na liwaliwan sa labas ng
bayan ng mga jesita.

 diya'y aking tinamo ang mahabang panahong maligaya't masaya! ang
buntong-hininga ni elias. napaririyan kami buwan buwan  ng
panahong iyon ay wangis ako sa mga iba: may kayamanan, may familia,
nananag-inip at nakikinikinita ang isang magandang panahong sasapit.
nakikita ko ng mga panahong iyon ang aking kapatid na babae na na sa
isang kolegiong kalapit; hinahandugan ako ng mga bordadong gawa ng
kanyang mga kamay  sinasamahan siya ng isang kaibigang babae, na
isang magandang dalaga. nagdaang lahat na parang isang panaginip.

nanatili sila sa hindi pag-imik hanggang sa dumating sa malapad-na-bato.
ang nakapamangka kung gabi sa pasig, minsan man lamang, sa isa riyan sa
mga kaayaayang gabing handog ng filipinas, pagka nagsasabog ang buwan,
mula sa dalisay na bughaw, ng malungkot na pagpapaalaala; pagka
itinatago ng dilim ang kaimbihan ng mga tao at kinukublihan ng
katahimikan ang abang alingawngaw ng kanilang tinig; pagka ang
naturalesa ang tanging nagsasalita, ang mga gayon ang makauunawa ng
pinagdidilidili ng dalawang binata.

nagtutuka ang karabinero sa malapad-na-bato, at ng makitang walang
laman ang bangka, at walang ano mang idinudulot na sukat niyang
masamsam, ayon sa dating kaugaliang pinaglamnan na ng kalahatlahatang
mga karabinero at ng mga karabinerong nangaroroon, pinabayaan silang
makaraan agad.

hindi rin naman nagsasapantaha ng ano man ang guardia sibil sa pasig,
kaya't hindi sila binagabag.

nagpasimula ng paguumaga ng sila ay dumating sa dagatang noo'y maamo't
payapang tulad sa isang kalakilakihang salamin. kumukulimlim ang buwan
at nagkukulay rosa ang kasilanganan. naaninagnagan nila sa malayo ang
isang bagay na kulay nag-aaboabo, na untiunting lumalapit.

 dito ang tungo ng falua, ang ibinulong ni elias; humiga po kayo at
kayo'y tatakpan ko nitong mga bayong.

lalong lumiliwanag at nakikita ng magaling ang anyo ng sasakyan.

 lumalagay sila sa pag-itan ng pampang at natin, ang ipinahiwatig ni
elias na nababalisa.

at untiunting binago ang tungo ng kanyang bangka, na ano pa at
sumasagwang patungo sa binangunan. nahiwatigan niya ng malaking
pangingilabot na nagbabago naman ng tumpa ang falua, samantalang
sinisigawan siya ng isang tinig.

huminto si elias at nag-isip-isip. malayo pa ang tabi at sila ay
mararating ng bala ng mga fusil ng falua. inakalang magbalik sa
pasig; lalong matulin ang kanyang bangka kay sa falua. nguni laking
kasamang palad! nakita niyang nanggagaling sa pasig ang isang bangka at
namamasdang kumikinang ang mga kapakete at mga bayoneta ng mga
guardia sibil.

 huli na tayo, ang ibinulong na namumutla.

pinagmasdan niya ang kanyang malalaking bisig, ginamit ang tanging
pasiyang nalalabi at nagpasimula ng pagsagwan ng boong lakas niya, na
ang tumpa'y sa dakong pulo ng talim. samantala ay sumusungaw ang araw.

dumudulas sa tubig ang bangka ng totoong matulin; nakita ni elias, sa
ibabaw ng falua, na pumipihit, ang ilang taong nakatindig, na siya ay
kinakawayan.

 marunong po ba kayong magpalakad ng isang bangka? ang tanong kay
ibarra.

 marunong po, bakit?

 sa pagka't mapapahamak tayo kung hindi ako tatalon sa tubig at ng
sila ay aking iligaw. hahabulin nila ako, ako ay mabuting lumangoy at
sumisid  sila ay ilalayo ko sa inyo, at pagkakagayon ay magpipilit
kayong lumigtas.

 huwag, matira po kayo at ipagbili natin ng mahal ang ating buhay sa
kanila!

 walang kabuluhan, wala tayong sandata; papatayin tayong tulad sa
maliliit na ibon, ng kanilang mga fusil.

naringig ng sandaling iyon, ang isang khis sa tubig, kawangis ng
pagpatak sa tubig ng isang bagay na mainit, na kasunod agad-agad ng
isang putok.

 nakita na ninyo? ani elias, at inilagay sa bangka ang
sagwan. magkikita tayo sa gabing sinusundan ng pasko sa pinaglibingan
sa inyong nunong lalaki. lumigtas po kayo!

 at kayo po?

 iniligtas ako ng dios sa lalong mahihigpit na mga panganib.

naghubad si elias; pinunit ng isang bala ang kanyang tangang baro at
naringig ang dalawang putok. hindi siya nagulumihanan, kinamayan ng
mahigpit si ibarra, na nananatili sa pagkahiga sa bangka; tumindig at
lumukso sa tubig na itinulak muna ng paa ang munting sasakyan.

naringig ang ilang sigaw, at hindi nalaon at sa malayo-layo ng kaunti
ay sumipot ang ulo ng binata, na parang ibig na huminga, at saka
muling lumubog sa tubig.

 ayun, ayun siya! ang sigawan ng ilang tinig at muling humaging ang
mga bala.

hinabol siya ng falua at ng bangka; isang bahagyang guhit ng bula ang
siyang pinagkakakitaan ng kanyang dinaraanan, na ano pa at nalalao'y
lalong nalalayo sa bangka na lulutanglutang na anaki'y walang tao.
kailan ma't sumusungaw sa tubig ang lumalangoy at ng huminga,
pagdaka'y pinagbabarilanan siya ng mga guardia sibil at ng mga
faluero.

tumatagal ang paghahabulan; malayo na ang bangka ni ibarra, lumalapit
naman sa tabi ang lumalangoy, at ang layo na lamang ay may mga
limampong dipa. pagod na ang mga gumagaod, datapuwa't si elias ay gayon
din, sa pagka't madalas isipot ang ulo, at sa iba't ibang dako
sumisipot, na wari ay inililigaw mandin ang mga umuusig sa kanya. hindi
na itinuturo ng taksil na bula ng tubig ang dinaraanan ng maninisid.
minsan pang nakita nila siya sa dakong ang layo sa tabi ay sampong dipa,
binaril siya nila ; nagdaan pagkatapos ang mga minuto; wala ng
sumipot uli sa ibabaw ng payapa at walang taong tubig sa dagatan.

nang makaraan ang kalahating oras, sinasapantaha ng isang manggagaod na
kanyang namasdan sa tubig, sa malapit sa gilid, ang mga bakas ng
dugo, ngunit umiiling ang kanyang mga kasama, sa isang anyong hindi
mapagwari kung sumasang-ayon sila o hindi.






pagpapaliwanag ni pari damaso.


naging walang kabuluhang matimbon sa ibabaw ng isang mesa ang mga
mahahalagang handog sa pagkakasal; kahit ang mga brillante na nasa
kanilang mga estukhe na terkiopelong asul, ang mga bordado mang
pinya, ang mga piesa man ng sutla ay hindi nakaaakit sa mga paningin
ni maria klara. tinitingnan ng dalaga, na hindi nakikita at hindi
binabasa ang pamahayagang nagbabalita ng pagkamatay ni ibarra, na
nalunod sa dagatan.

kaginsagunsa'y naramdaman niyang dumarapo sa ibabaw ng kanyang mga
mata ang dalawang kamay, tinatangnan siya at isang masayang tinig, ang
kay pari damaso, ang sa kanya ay nagsasalita:

 sino ako? sino ako?

lumukso si maria klara sa kanyang upuan at pinagmasdan siyang may
malaking takot.

 tangaria, natakot ka ba, ha? hindi mo ako hinihintay, ano?
talastasin mong naparito akong galing sa mga lalawigan upang humarap sa
iyong kasal.

at lumapit na taglay ang isang ngiti ng ligaya, at inilahad kay maria
klara ang kamay at ng hagkan. lumapit si maria klarang nangangatal at
ilinapit ng boong paggalang ang kamay na iyon sa kanyang mga labi.

 ano ang nangyayari sa iyo, maria? ang tanong ng frankiskano, na
nawalan ng masayang ngiti at napuspos ng balisa; malamig ang kamay
mo, namumutla ka  may sakit ka ba, bunso ko?

at hinila ni pari damaso si maria klara sa kanyang kandungang taglay
ang isang pagliyag na hindi nasasapantaha nino mang kanyang makakaya,
tinangnan ang dalawang kamay ng dalaga, at siya ay tinanong sa
pamamag-itan ng titig.

 wala ka na bang katiwala sa iyong inaama? ang itinanong na ang anyo ay
naghihinananakit mandin; hala umupo ka rito't saysayin mo sa akin ang
mga maliliit na bagay na isinasama ng iyong loob, gaya ng dating
ginagawa mo sa akin ng panahong ikaw ay musmos pa, pagka nakakaibig
kang gumawa ng mga munekang pagkit. nalalaman mo ng magpakailan man
ay minamahal kata  kailan man ay hindi kata kinagalitan.

nawala ang magaspang at bugal-bugal na tinig ni pari damaso at ang
humalili ay mairog na anyo ng pananalita. nagpasimula si maria klara
ng pag-iyak.

 tumatangis ka ba, anak ko? bakit ka ba umiiyak? nakipagkagalit ka
ba kay linares?

nagtakip ng mga tainga si maria klara.

 huwag sana ninyo siyang banggitin  ngayon! ang sigaw ng
dalaga.

tiningnan siya ni pari damasong puspos ng pagtataka.

 aayaw ka bang ipagkatiwala sa akin ang iyong mga lihim? hindi ba
laging pinagsikapang kong bigyang katuparan ang bawa't iyong maibigan?

itiningala ng dalaga sa kanya ang mga matang puno ng mga luha,
sandaling siya ay tinitigan, at muling tumangis ng malaking kapaitan.

 huwag kang tumangis ng ganyan, anak ko, sa pagka't nagbibigay sakit
sa akin ang iyong mga luha! saysayin mo sa akin ang iyong mga
ipinagpipighati; makikita mo kung tunay na minamahal ka ng iyong
inaama!

marahang lumapit sa kanya si maria klara, lumuhod sa kanyang paanan,
itiningala sa kanya ang mukhang napapaliguan ng luha, at saka sinabi
sa kanya ng tinig na bahagya ng mawatasan:

 iniibig po ba ninyo ako?

 musmos!

 kung gayon ay  ampunin ninyo ang aking ama at huwag po ninyo akong
ipakasal!

at saka sinabi ng dalaga ang huling pagkikita nila ni ibarra, ngunit
inilingid niya ang lihim ng kanyang pagiging tao.

bahagya nang makapaniwala si pari damaso sa kanyang nariringig.

 samantalang siya ay buhay, ang ipinatuloy ng dalaga, inakala kong
lumaban, naghihintay ako, ako ay umaasa! ibig kong mabuhay upang
makaringig ako ng mga balitang tungkol sa kanya  datapuwa't
ngayong siya ay pinatay, wala na ngang kadahilanan upang mabuhay ako't
magkasakit!

sinabi niya ang mga salitang ito ng madalang, mahina ang tinig,
banayad, walang luha.

 ngunit tanga, hindi ba makalilibong magaling si linares kay ?

 nang buhay pa siya ay makapag-aasawa ako  inaakala kong magtanan
pagkatapos  walang hinahangad ang aking ama kung di ang
pakikikamag-anak! ngayong patay na siya, sino man ay hindi makatatawag sa
aking esposa  nang buhay pa siya ay mangyayaring ako ay magpakasama,
malalabi sa akin ang saya ng loob sa pagkaalam na siya ay buhay pa at
marahil maaalaala ako; ngayong siya ay patay na  ang kumbento o ang
libingan.

palibhasa ay totoong matindi ang pananalita ng dalaga, nawala kay pari
damaso ang masayang anyo at naggunamgunam.

 lubha bang malaki ang pag-ibig mo sa kanya? ang itinanong ng
pautal.

hindi umimik si maria klara. inilungayngay ni pari damaso sa kanyang
dibdib ang kanyang ulo at hindi umimik.

 anak ko! ang biglang sinabi ng tinig na sira; patawarin mo ako, na
hindi ko sinasadya ay aking ipinahamak ang iyong kaligayahan. ang
mangyayari sa iyo sa hinaharap ang aking iniisip, minimithi ko ang iyong
kaligayahan. paano ang aking pagpapahintulot na pakasal ikaw sa isang
taga rito, upang ikaw ay aking mapanood na esposang kahabaghabag at
inang kulang palad? hindi ko maialis sa iyong ulo ang iyong pagsinta,
kaya't humadlang ako ng boo kong lakas, ginawa ko ang lahat ng lihis
sa katuwiran, dahil sa iyo, sa iyo lamang dahil. kung ikaw ay naging
asawa niya, tatangis ka pagkatapos, dahil sa kalagayang pagka inianak
dito ng asawa mo, na laging nabibingit sa lahat ng pag-apit
pagpapahirap na walang kalasag sa pagsasanggalang; kung maging ina ka
na'y tatangisan mo ang kasawiang palad ng iyong mga anak; kung sila ay
papag-aralin mo't ng dumunong, inihahanda mo sa kanila ang masaklap na
mararating; magiging kaaway sila ng religion, at kung magkagayon ay
makikita mo sila sa pagkabitay o sa pagkapatapon; kung pabayaan mo
namang mangmang, makikita mo namang sila ay tinatampalasan at
sumasakaimbihan! hindi ko nga mangyaring maitulot! dahil dito ay
inihahanap kata ng isang asawang makapaghahandog sa iyo ng pagka inang
maligaya ng mga anak na makapag-uutos at hindi mapag-uutusan, na
makapagpaparusa't hindi magdaralita. nalalaman kong mabait nga ang
yong katoto buhat sa kamusmusan, minamahal ko siya't gayon din ang
kanyang ama, datapuwa't pinagtamnan ko sila ng galit, mula ng makita
kong sila ang magiging dahil ng iyong kasawaliang palad, sa pagka't
kata'y minamahal, kata'y pinakasisinta, kata'y iniibig na kawangis ng
pag-ibig sa isang anak; walang umiirog sa akin kung di ikaw na nga
lamang; napanood ko ang iyong pag-laki; hindi nakararaan ang isang oras
na hindi kata inaalaala; napapanaginip ko ikaw; ikaw ang tanging
katuwaan ko.

at tumangis si pari damasong tulad sa isang musmos.

 kung gayon, kung ako ay inyong minamahal, huwag po sanang ipahamak
ninyo ako magpakailan man; patay na siya, ibig kong mag-monja!

itinuon ng matanda ang noo sa kanyang kamay.

 mag-monja, mag-monja! ang inulit ulit. hindi mo nalalaman, anak ko,
ang pamumuhay, ang talinghagang nagkukubli sa loob ng mga pader ng
kumbento, hindi mo nalalaman! makalilibong iniibig kong mapanood kong
ikaw ay nagkakasakit sa mundo, kay sa makita ko ikaw na nakukulong sa
kumbento. sa mundo ay mariringig ang iyong mga daing, doon ay wala kung
di ang mga pader  ikaw ay maganda, totoong maganda, hindi ka
sumilang sa maliwanag upang ikaw ay masok sa pag-momonja, upang maging
esposa ka ni kristo! maniwala ka sa akin, anak ko, kinakatkat na lahat
ng panahon; makalilimot ka kung malaon, iibig ka, iibig ka sa asawa mo
 kay linares.

 o ang kumbento o  ang kamatayan! ang inulit ni maria klara.

 ang kumbento, ang kumbento o ang kamatayan! ang mariing sabi ni pari
damaso. maria, matanda na ako, hindi na mangyayaring tumagal pa ang
aking pagkakalinga sa iyo't sa iyong kapanatagan. humirang ka ng
ibang bagay, humanap ka ng ibang sisintahin, ibang binata, kahit na
sino, datapuwa't huwag lamang ang kumbento.

 ang kumbento o ang kamatayan!

 dios ko, dios ko! ang isinigaw ng sakerdote, na tinakpan ng mga
kamay ang ulo; pinarurusahan mo ako, anong gagawin! datapuwa't
kalingain mo ang aking anak na babae!

at liningon ang dalaga:

 ibig mong maging monja? magiging monja ka; aayaw akong mamatay
ikaw.

hinawakan ni maria klara ang kanyang dalawang kamay, pinisil, hinagkan
at lumuhod.

 inaama ko, inaama ko! ang inulit-ulit.

umalis pagkatapos si pari damasong mapanglaw, nakatungo at nagbubuntong
hininga.

 dios, dios, tunay ngang nabubuhay ka, yamang ako ay iyong
pinarurusahan! ngunit manghiganti ka sa akin at huwag mong pahirapan
ang walang kasalanan, iligtas mo ang aking anak!






ang gabing sinusundan ng pasko ng panganganak.


sa itaas, sa balisbis ng isang bundok, sa tabi ng isang agusan,
natatago sa gitna ng mga kahoy ang isang dampa na nakalagay sa ibabaw
ng mga likolikong puno ng mga kahoy. sa ibabaw ng kanyang bubong na
kugon ay gumagapang na sagana sa kalaguan ang kalabasa, na humihitik ng
mga bunga at ng mga bulaklak; napapamutihan ang abang tahanang iyon
ng mga sungay ng usa't ng mga bungo ng baboy-ramo, na may mga
pangil ang iba. diyan tumatahan ang isang mag-anak na tagalog, na ang
pangangaso't pagpuputol ng kahoy na panggatong ang ginagawa.

sa lilim ng isang kahoy, ang nunong lalaki ay gumagawa ng mga walis na
tinting, samantalang naglalagay ang isang dalaga sa isang bakol ng mga
itlog ng inahing manok, mga dayap at mga gulay. dalawang bata, isang
lalakit isang babae'y magkasamang naglalaro. may isa pang batang
lalaking putlain, mukhang namamanglaw, malalaki ang mga mata at malalim
kung tumingin, at siya ay nakaupo sa ibabaw ng isang nakahigang puno
ng kahoy. mapagkikilala natin sa kanyang namamayat na mukha ang anak na
lalaki ni sisa, si basilio, na kapatid ni krispin.

 paggaling ng paa mo, ang sabi sa kanya ng batang babae; maglalaro
tayo ng piko-pikong-taguan, ako ang inainahan.

 saasama ka sa amin sa pag-akyat sa taluktok ng bundok, ang dagdag
ng batang lalaki; iinom ka ng dugo ng usang pinigaan ng katas ng
dayap at ikaw ay tataba, at kung mataba ka na'y tuturuan kata ng
paglukso sa magkabikabilang malalaking bato, na na sa ibabaw ng agusan.

ngumingiti ng mapanglaw si basilio, tinitingnan ang sugat ng kanyang
paa at pagkatapos ay ibinabaling ang paningin sa araw na mainam na
totoo ang sikat.

 ipagbili mo ang mga walis na ito, anang nunong lalaki sa dalaga; at
ibili mo ng ano man ang mga kapatid mo, sa pagka't pasko ngayon.

 mga reventador, ibig ko ng mga reventador! ang sigaw ng batang
lalaki.

 at ibig ko naman ang isang ulong mailagay ko sa aking manika! ang
sigaw naman ng batang babae, at tinangnan sa tapis ang kanyang kapatid.

 at ikaw, ano naman ang ibig mo? ang tanong ng nuno kay basilio.

tumindig itong nahihirapan at lumapit sa matandang lalaki.

 ginoo, ang sinabi niya; nagkasakit po pala akong mahigit na isang
buwan?

 buhat ng masumpong ka naming hindi nakakaalam-tao't puno ng mga
sugat ay dalawang buwan na sa itaas ang nakararaan; ang isip nami'y
mamamatay ikaw.

 gantihin nawa kayo ng dios; kami po'y totoong mahihirap! ang muling
sinabi ni basilio; datapuwa't yayamang pasko ngayon, ibig kong pa sa
bayan upang aking tingnan ang aking ina't kapatid na maliit. marahil
hinahanap nila ako.

 ngunit anak ko, hindi ka pa magaling at malayo ang bayan mo; hindi
ka darating doon sa hating gabi.

 hindi po kailangan, ginoo! marahil po'y totoong namamanglaw ang
aking ina't kapatid na maliit; sa taon tao ay nagsasamasama kami sa
fiestang ito  ng taong nagdaa'y isang isda ang aming kinaing tatlo
 ang ina ko marahil ay iyak ng iyak ng paghanap sa akin.

 hindi ka darating na buhay sa bayan, bata! sa gabing ito ay may
inahing manok tayo at tapa ng baboy-ramo. hahanapin ka ng aking mga
anak na lalaki kung umuwi silang galing sa parang.

 marami po kayong mga anak, at ang aking inay ay wala kung di kaming
dalawa lamang; marahil ipinalalagay na akong patay! ibig ko po siyang
bigyan sa gabing ito ng galak, ng isang aginaldo  isang anak!

naramdaman ng matandang lalaking nanggigilid ang kanyang luha,
ipinatong sa ulo ng batang lalaki ang kanyang kamay at sinabi sa
kanyang nababagbag ang puso:

 tila ka matandang tao! hala, paroon ka na, hanapin mo ang iyong
nanay, ibigay mo sa kanya ang aginaldo  ng dios, gaya ng sabi mo;
kung nalaman ko lamang ang pangalan ng iyong bayan, sana ay naparoon
ako ng ikaw ay may sakit. lakad na, anak ko, at samahan ka nawa ng
dios at ng poong si jesus. sasamahan ka ng apo kong si lukia hanggang
sa bayang malapit dito.

 bakit, aalis ka ba? ang tanong sa kanya ng batang lalaki. diyan sa
ibaba'y may mga sundalo, maraming mga tulisan. aayaw ka bang makita
ang aking mga reventador? pum! purumpum!

 aayaw ka ba ng piko-pikong taguan? ang tanong naman ng batang
babae; nakapagtago ka na ba? hindi ba totoong nakatutuwa ang habulin
at magtago?

ngumiti si basilio; dinampot ang kanyang tungkod at nagsalitang
nanglalaglag ang mga luha sa mga mata:

 babalik ako agad, anya; dadalhin ko rito ang maliit kong kapatid,
makikita ninyo siya at kayo ay makikipaglaro sa kanya; siya ay kasing laki
mo.

 pipilaypilay rin ba kung lumakad? ang tanong ng batang babae; kung
gayon ay siya ang ating gagawing ina-inahan sa piko-piko.

 huwag mo kaming kalilimutan, ang sabi sa kanya ng matandang
lalaki; dalhin mo itong tapa ng baboy-ramo at ibigay mo sa iyong
nanay.

sinamahan siya ng mga bata hanggang sa tulay na kawayang nakalagay sa
ibabaw ng agusang maingay ang lagaslas.

pinakapit siya ni lukia sa kanyang mga bisig at nawala sila sa mga
paningin ng mga bata.

maliksing lumakad si basilio, baga man may tali ang kanyang binti.


humahaginit ang hanging sa labas at nangangaligkig sa ginaw ang
mga taga san diego.

niyo'y gabing sinusundan ng pasko ng panganganak, ngunit gayon
ma'y malungkot ang bayan. walang nakasabit sa mga bintanang isang farol
man lamang na papel, walang ano mang kaingayan sa mga bahay na
nagbabalita ng kasayahang gaya ng mga nakaraang taon.

sa entresuelo ng bahay ni kapitang basilio'y nagsasalitaan sa tabi
ng isang rejas, ito't si don filipo pinapagkaibigan sila ng
pagkapahamak ni don filipo, samantalang sa kabilang rejas naman ay
tumatanaw sa daan si sinang, ang kanyang pinsang si viktoria at ang
magandang si iday.

nagpapasimula ng pagsikat ang buwang patunaw sa naaabot ng paningin
at pinapagkukulay ginto ang mga alapaap, mga kahoy at mga bahay, at
tuloy nangagbibigay ng mahahaba't wari ay mga fantasmang mga anino.

 hindi kakaunti ang inyong kapalarang lumabas, na alinsunod sa pasya
ng hukom ay walang kasalanan, sa mga panahong ito! ang sabi ni
kapitang basilio kay don filipo; tunay nga't sinunog nila ang inyong
mga libro, ngunit lalong malaki ang nangawala sa mga iba.

lumapit sa rejas ang isang babae at tumingin sa dakong loob.
nagniningning ang kanyang mga mata, namamayat ang kanyang mukha, lugay
at gusot ang kanyang mga buhok, binibigyan siya ng buwan ng kakaibang
anyo.

 si sisa! ang biglang sinabi ni don filipo, at saka siya humarap kay
kapitang basilio, samantalang lumalayo ang ulol na babae.

 hindi po ba na sa sa bahay siya ng mediko? ang
itinanong; gumaling na po ba?

ngumiti ng masaklap si kapitang basilio.

natakot ang medikong siya ay isumbong na kaibigan ni don krisostomo, at
ang ginawa'y pinaalis si sisa sa kanyang bahay. ngayon ay muling
nagpapakabikabila na namang ulol na gaya ng dati, umaawit, hindi
gumagawa ng masama kangino man at natitira sa gubat.

 ano ano pa po ang mga nangyari sa bayan mula ng umalis kami rito?
nalalaman kong tayo ay may kurang bago at bagong alferes.

 katakotakot na mga panahon, umuudlot ang kataohan! ang ibinulong ni
kapitang basilio, na ang nakaraan ang iniisip. tingnan po ninyo,
kinabukasan ng inyong pag-alis ay nasumpungang patay ang sakristang
mayor, nakabitin sa palupo ng kanyang bahay. dinamdam na totoo ni pari
salvi ang kanyang pagkamatay at sinamsam na lahat ang kanyang mga
papel. ah, namatay rin ang pilosopo tasio, at ibinaon siya sa
libingan ng mga insik.

 kahabaghabag naman si don anastasio! ang ibinuntong hininga ni don
filipo, at ang kanyang mga libro?

 sinunog na lahat ng mga madasalin, sa pagka't sa ganya'y inaakala
nilang sila ay mararapat sa dios. wala akong nailigtas kahit ang libro
man lamang ni kikeron  walang ginawang ano man ang gobernadorkillo
upang sansalain ang gayong gawa.

kapuwa hindi umimik ang dalawa.

nariringig ng sandaling iyon ang awit na kahapishapis at mapanglaw ng
ulol na babae.

 nalalaman mo ba kung kailan ang kasal ni maria klara, ang tanong ni
iday kay sinang.

 hindi, ang isinagot nito; tumanggap ako ng isang sulat ni maria
klara, ngunit aayaw kong buksan sa takot na aking maalaman. kaawaawa
si krisostomo!

ang balita ay kung di kay linares, si kapitang tiago'y nabitay sana, ano
ang kahihinatnan ni maria klara? ang pahiwatig ni viktoria.

nagdaan ang isang batang lalaking pipilaypilay; tumatakbong ang tungo'y
sa plasa na pinanggagalingan ng awit ni sisa. siya ay si basilio.
nasumpungan ng bata ang kanyang bahay, na walang tao at giba;
pagkatapos ng maraming pagtatanong, ang kanyang nausisa lamang ay ang
kanyang inay ay ulol at nagpapagalagala sa bayan; wala siyang kabalibalita
kay krispin.

kinain ni basilio ang luha, linunod ang kanyang pighati, hindi na
nagpahinga't hinanap ang kanyang ina. dumating sa bayan, ipinagtanong
ang kanyang ina, at dumating ang awit sa kanyang mga tainga.
pinigilan ng kulang palad ang pangangatal ng kanyang mga binti at
nag-akalang tumakbo't ng payakap sa kanyang ina.

linisan ng ulol na babae ang plasa't tinungo ang tapat ng bahay ng
bagong alferes. ngayon ay gaya rin ng unang may isang bantay na sundalo
sa pintuan, at isang ulo ng babae ang siyang nanungaw sa bintana,
ngunit hindi na ang medusa, ngayon ay isang bata ang gulang; hindi
pawang sawing palad ang bawa't alferes.

nagpasimula ng pag-awit si sisa sa tapat ng bahay, na tinititigan ang
buwang nagduruyan sa isang langit na asul at napapag-itanan ng mga
alapaap na kulay ginto. nakikita siya ni basilio'y hindi makapangahas
lumapit, at marahil hinihintay niyang umalis doon; lumalakad sa
magkabilakabila, ngunit pinangingilagan ang paglapit sa kuartel.

pinakikinggang magaling ng babaeng bata pang na sa sa bintana ang awit
ng ulol na babae, at ipinag-utos sa bantay na sundalong papanhikin ang
ulol na iyon sa kuartel.

pagkakita ni sisang lumalapit ang sundalo at ng maringig ang tinig
nito, sa malaking takot ay nagpakatakbotakbo, at ang dios ang nakakaalam
kung paano ang pagtakbo ng isang ulol. sinundan siya ni basilio, at sa
panganganib na baka hindi na niya makita ay tumakbo at nalimutan tuloy
ang sakit ng kanyang mga paa.

 tingnan na nga lamang ninyo kung paano ang paghabol ng batang iyan
sa ulol na babae! ang sigaw na nagagalit ng isang alilang babae, na na
sa daan.

at ng makita niyang ipinagpapatuloy ang paghagad sa ulol na babae,
dumampot ng isang bato't inihagis sa bata, at sinabi:

 ayan ang iyo! pagkasayangsayang at natatali ang aso!

naramdaman ni basilio ang isang pukol sa kanyang ulo, ngunit nagtuloy
ng pagtakbo at hindi inalumana. tinatahulan siya ng mga aso,
sumisigaw ang mga gansa, binubuksan ang mga ibang bintana at may
sumusungaw na isang mapagusisa, at sinasarhan naman ang ibang bintana,
sa panganganib na baka iyon ay kawangis din ng gabi ng mga
kaguluhan.

dumating sila sa labas ng bayan. nagpasimula si sisa ng paghina ng
pagtakbo; malaking totoo ang kalayuan niya sa humahabol sa kanya.

 nanay, ako po! ang isinigaw sa kanya ng siya ay matanawan.

bahagya lamang naringig ng ulol na babae ang tinig ay nagpasimula na
naman ng pagtakas.

 nanay, ako po! ang isinigaw ng bata na walang pagkasiyahan sa
pighati.

hindi nakakaringig ang ulol na babae, sinusundan siya ng anak na
humihingal. naraanan na nila ang mga pananim at malapit na sila sa
gubat.

nakita ni basiliong pumasok sa gubat na iyon ang kanyang ina at siya ay
pumasok naman. ang mga damo, ang maliliit na kahoy, ang matinik na mga
yantok at ang mga ugat na umuutlaw sa lupa ay nangagsisihadlang sa
takbo ng dalawa. sinusundan ng anak ang naaaninagnagan niyang katawan
ng kanyang ina, na manakanakang liniliwanagan ng mga sinag ng buwang
pumapasok sa mga pag-itan ng mga sanga. yaon ang talinghagang gubat
ng familia ni ibarra.

makailang natisod at narapa ang bata, ngunit tumitindig, hindi
nagdaramdam sakit; ang boong kaluluwa niya ay pumatungo sa kanyang mga
mata, na sumusunod sa anyo ng irog niyang ina.

kanilang dinaanan ang ilat na bumubulong ng matimyas; ang mga tinik
ng kawayang nangahulog sa putik ng pampang ay tumitimo sa mga paa
niyang hubad: hindi humihinto si basilio upang bunutin ang mga tinik na
iyon.

nakita niya ng boong pagtataka na tinutungo ng kanyang ina ang
malagong parang at pumasok sa pintong kahoy na pangsara sa
pinaglibingan ng matandang kastila sa paanan ng baliti.

binanta ni basiliong siya ay pumasok naman, ngunit nasunduan niyang
nakasara ang pinto. ipinagsasanggalang ang pintong iyon ng ulol na
babae, ng kanyang mga payat na bisig at gusamot na ulo, na ano pa at
pinapananatili ng kanyang boong lakas sa pagkasara.

 nanay, ako po, ako po, ako ay si basilio, ang inyong anak! ang sigaw
ng batang hapo na, at nagpakalugmok.

datapuwa't hindi nagluluwag ang ulol na babae; isinisikad ang kanyang
mga paa sa lupa at ipinaglalabang mainam ang pinto.

sinuntok ni basilio ang pinto, inihahampas doon ang ulong napapaliguan
ng dugo, umiyak, ngunit walang kabuluhang lahat. nagtindig ng boong
hirap, pinagmasdan ang pader at iniisip niyang kanyang hagdanan,
ngunit wala siyang nasumpungang magawang hagdan. nilibot niya, ng
magkagayon, at nakita niya ang isang sanga ng malungkot na kahoy na
humahalang sa isa namang sanga rin ng ibang kahoy. nag-ukyabit siya:
gumagawa ng kababalaghan ang kanyang pagsintang-anak, nagpalipatlipat
siya sa mga sanga hanggang sa dumating sa baliti, at napanood pa
niyang itinutuon ang ulo ng kanyang ina sa pinto.

naringig ni sisa ang ingay na ginagawa ni basilio sa mga sanga,
lumingon at nag-akalang tumakas, ngunit nagpatihulog sa kahoy ang
anak, niyakap niya ang kanyang ina at pinuspos ng halik, at hinimatay
pagkatapos.

namasdan ni sisa ang noong napapaliguan ng dugo; yumukod sa kanya, ang
mga mata ng babae'y tila mandin tatakas sa kinalalagyan, pinagmasdan
siya sa mukha at ang mga namumutlang pagmumukhang iyon ay siyang pumagpag
ng bait na gumugupiling sa kanyang mga utak ng ulo, may sumipot na
tulad sa isang kislap sa kanyang pag-iisip, nakilala ang kanyang anak
at, nagpakabigaybigay ng isang sigaw, at pagkatapos ay nahandusay sa
hinimatay na batang kanyang niyayakap at hinahagkan.

nanatiling hindi kumikilos ang ina at ang anak.

nang pagsaulang-tao si basilio'y nakita niyang hindi nakakaalam tao ang
kanyang ina. tinawag niya ang kanyang ina, kanyang ipinangalan ang
lalong matitimyas na palayaw, at ng mamasid niyang hindi nagigising
at hindi man lamang humihinga'y nagtindig, tinungo ang agos at kumuha
ng kaunting tubig na kanyang inilagay sa binalisungsong na dahon ng
saging, at kanyang winiligan ng tubig na iyon ang namumutlang mukha
ng kanyang ina. ngunit hindi kumilos ng kamunti man lamang ang ulol
na babae, nananatili sa pagkapikit.

pinagmasdan siya ni basiliong nagugulat; idinaiti ang kanyang tainga sa
puso ng babae; ngunit ang payat at lanta ng dibdib ay malamig at
hindi tumitibok: inilagay niya ang kanyang mga labi sa mga labi ng
kanyang ina ay wala siyang naramdamang kamunti man lamang na paghinga.
niyakap ng kulang palad ang bangkay at tumangis ng boong kapaitan.

lumiliwanag ang buwan sa langit ng boong kadakilaan, nagbubuntong
hininga ang mahinhing amihan sa paghihip at humuhuni ang mga kagaykay
sa ilalim ng mga damo.

ang gabing pawang kaliwanagan at katuwaan sa lubhang maraming mga
musmos, na sa mainit na sinapupunan ng mga kasambahay ipinagdiriwang
ang fiestang lalong may mga matatamis na nagugunita; ang fiestang
nagpapaalaala ng unang titig ng pagsinta na ipinadala ng langit sa
lupa; sa gabing iyang ang lahat ng magkakasambahay na mga binyaga'y
kumakain, umiinom, sumasayaw, umaawit, tumatawa, naglalaro, sumisinta,
nangaghahalikan  sa gabing iyan, na sa mga lupaing malalamig ay
nagtataka ang kamusmusan sa wari ay himalang kahoy na pino, na humihitik
ng mga ilaw, mga manika, mga matamis at makikintab na palarang
papel, na pinanonood ng nangasisilaw na mabibilog na mga matang
kinaaninuhan ng pagka walang malay, ang gabing iyan ay walang idinudulot
kay basilio kung di isang pangungulila. sino ang nakakaalam? marahil
sa bahay ng malungkuting si pari salvi ay nangaglalaro rin ang mga
bata, marahil ay kanilang inaawit:


ang gabing-maganda'y dumating,
gabing-maganda'y aalis  din


ang bata ay tumangis at humibik ng di ano lamang, at ng tumingala
siya ay kanyang nakita sa kanyang harap ang isang tao na pinagmamasdan
siyang walang imik. tinanong siya ng hindi kilalang lalaking iyon ng
marahan:

 ikaw ba ang anak!

tumango ang bata.

 ano ang inaakala mong gawin?

 ilibing!

 sa libingan?

 wala akong salapi, at bukod sa roon ay hindi ipahihintulot ng kura.

 at paano?

 kung tulungan sana ninyo ako.

 mahinang mahina ako, ang sagot ng hindi kilala, na untiunting
nagpakahandusay sa lupa, na nininiin ng dalawang kamay; may sugat ako,
dalawang araw ng hindi ako kumakain at hindi ako natutulog  wala
bang ibang napaparito ngayong gabi?

nanatili ang taong iyon sa pagdidilidili at pinagmamasid ang mahalagang
pagmumukha ng batang lalaki.

 pakinggan mo! ang ipinagpatuloy na ang tinig ay lalong mahina;
marahil ay patay na rin ako bago sumikat ang araw  sa may mga
dalawampong hakbang buhat dito, sa kabilang ibayo ng batis na ito, may
nakatimbong maraming kahoy na panggatong; dalhin mo rito,
pagpatungpatungin mo, ilagay mo sa ibabaw ang aming mga bangkay,
takpan mo ng kahoy rin at saka mo susuhan ng apoy, ng maraming apoy,
hanggang sa kami'y maging abo.

nakikinig si basilio.

 pagkatapos, kung sakalit wala sino mang dumating  huhukay ka rito,
makakasumpong ka ng maraming ginto  at ang lahat na iyan ay iyo.
mag-aral ka!

nalalao'y lalong hindi mawatasan ang tinig ng hindi kilalang tao.

 hayo't humanap ka ng kahoy  ibig kong tulungan kata.

yumao si basilio, humarap sa silanganan ang hindi kilala at bumulong na
wari ay nagdarasal:

 mamamatay akong hindi ko nakikitang numingning ang liwayway sa lupang
aking tinubuan! kayong mangakakakita ng liwayway na iyan, batiin
ninyo siya  huwag ninyong limutin ang mga nahandusay sa boong
magdamag!

itinaas ang mga mata sa langit, gumalaw ang kanyang mga labing
anaki'y bumubulong ng isang dalangin, tumungo pagkatapos at
untiunting nahandusay sa lupa.

nang makaraan ang dalawang oras, si hermana rufa'y na sa sa batalan ng
kanilang bahay at ginagawa ang paghihilamos na kaugalian pagkakaumaga,
upang pumaroon sa misa. tinatanawan ng mapamintakasing babae ang
kalapit na gubat at kanyang nakitang may pumapaimbulog na nalululong
makapal na usok; nagkunot ang mga kilay at, puno ng banal na galit, ay
nagsalita:

 sino kaya ang hereje na sa araw ng fiesta'y nagkakaingin? kaya
dumarating ang maraming mga kapahamakan. tingnan mong pa sa purgatorio
ka, at makikita mo kung kukunin kata roon, hamak na tao!




pangwakas na bahagi.


sa pagka't buhay pa ang marami sa mga taong sinaysay namin ang kanilang
mga ginawa sa kasulatang ito, at sa pagka naman nangawala na sa ating
mga mata ang mga iba sa mga taong iyon, hindi nga mangyayaring
malagyan namin ng tunay na pangwakas na bahagi ang aklat na ito. sa
ikagagaling ng tao ay papatayin namin ng boong galak ang lahat ng mga
taong sinaysay namin dito, na aming sisimulan kay pari salvi at
wawakasan namin kay dona viktorina, datapuwa't hindi mangyayari 
mga buhay sila! yamang hindi kami kung di ang lupaing ito rin lamang
ang siyang sa kanila ay magpapakain.

mula ng pumasok sa kumbento si maria klara ay iniwan ni pari damaso ang
bayang dating kanyang kinalalagyan at sa maynila na siya tumitira, na
gaya rin naman ni pari salvi, na samantalang naghihintay ng
katungkulang pagka obispo o arsobispo'y manakanakang nagsesermon sa
simbahan ng santa klara, at sa kumbento nito, ng santa klara sa
makatuwid, siya ay gumaganap ng isang mataas na katungkulan. hindi pa
maraming buwan ang nakararaan ay tumanggap si pari damaso ng utos ng
kagalanggalang na pari provinkial upang ganapin ang pagkukura sa isang
malayong lalawigan. ayon sa sabiha'y napakalaki ang kanyang tinamong
sama ng loob sa bagay na iyon, kaya nga't kinabukasa'y nasumpungang
patay siya sa kanyang tinutulugan. ang sabi ng iba ay namatay sa
apoplegia, anang iba ay sa bangungot, ngunit pinaram ng mediko ang
pag-aalinlangan, sinaysay niyang bigla raw namatay.

alin man sa mga bumabasa sa ami'y hindi makikilala ngayon kung
kanilang makita si kapitang tiago. ilang linggo pa muna bago magmonja si
maria klara ay nangyari sa kanya ang isang malaking panglulupaypay ng
kalooban, na ano pa at nagpasimula siya ng pamamayat at naging totoong
malungkutin, mapaglininglining at kulang tiwala, tulad sa kanyang
naging kaibigang si kapitang tinong. nang masara na ang mga pintuan
ng kumbento ng santa klara ay karakarakang ipinag-utos sa kanyang
nahahapis ng di ano lamang na pinsang si tia isabel, na tipunin at
kunin ang lahat ng bagay na naging pag-aari ng kanyang anak at ng
kanyang nasirang asawa, at siya ay pumaroon sa malabon o sa san diego, sa
pagka't sa haharaping panaho'y ibig niyang mamahay na mag-isa. nagsakit
ng katakottakot sa liampo at sa pagsasabong, at nagpasimula ng
paghitit ng opio. hindi na na pa sa sa antipulo at hindi na rin
nagpapamisa; ikinatutuwang totoo ng kanyang matandang babaeng
kapangagaw, na si dona patrokinio, ang kanyang pagdiriwang, sa
pamamag-itan ng paghilik samantalang siya ay nakikinig ng mga sermon.
kung manakanaka'y maglakadlakad kayo, kung dakong hapon, sa unang daan
ng santo kristo, makikita ninyong nakaupo sa tindahan ng isang insik
ang isang maliit na tao, naninilaw, payat, hukot, malalalim ang mga
mata at anyong nag-aantok, kulay marumi ang mga labi at ang mga kuko
at tumitingin sa tao ng wari ay hindi nakikita. pagdating ng gabi'y
makikita ninyo siyang tumindig ng boong hirap, at nanunungkod na
pinatutunguhan ang isang makipot na daan, pumapasok sa isang maliit na
bahay na marumi at sa ibabaw ng pinto nito ay nababasa ang malalaking
letrang mapupula: fumadero publiko de anfion. ito ay yaong totoong
kabalitaang si kapitang tiago, na ngayon ay lubos ng nakalimutan ng
lahat, na ano pa at pati ng sakristan mayor ay hindi na siya naaalaala.

idinagdag ni dona viktorina sa kanyang mga kulot na buhok na postiso at
sa kanyang pag-aandaandalusahan, pakikiwangis baga sa mga taga
andalukia sa pagsasalita, ang bagong kaugaliang siya ang nangangasiwa
sa pagpapalakad ng mga kabayo ng kokhe, at pinipilit niyang si don
tiburkio'y huwag kumilos. sa pagka't maraming nangyayaring kapahamakan
dahil sa kahinaan na ng kanyang mga mata, ngayon ay gumagamit siya ng
quevedo salamin sa mga matang isinisipit sa ilong ang pinakatangkay
na nagbibigay sa kanya ng anyong naging kabalitaan. hindi na muling
natawag ang doktor upang gumamot kangino man, napapanood siya ng mga
alilang walang ngipin sa maraming araw ng isang linggo, bagay, na
alinsunod sa talastas na ng mga bumabasa'y masamang tanda.

ang tanging tagapagtanggol ng kulang palad na ito, na si linares, ay
malaon ng nagpapahingalay sa pako, sa pagka't pinatay siya ng
pag-iilagin at ng masasamang ginagawa sa kanya ng kanyang hipag.

napasa espana ang nagdiwang na alferes, na ang katungkula'y teniente na
may gradong komandante, at iniwan ang kanyang mairog na asawa sa kanyang
barong franela, na hindi mapagsiyasat kung ano na ang kulay. nang makita
ng kahabaghabag na ariadna ang pagkapabaya sa kanya, namintakasi ring
gaya ng anak na babae ni minos kay bako at sa pakikipakatoto sa tabako,
na ano pa at nanginginom at humihitit ng boong alab ng loob, na hindi
na lamang ang mga nagdadalaga ang sa kanya ay natatakot, kung di naman
ang mga matatandang babae't ang mga bata.

marahil mga buhay pa ang ating mga kakilala sa san diego, sakalit
hindi sila nangamatay sa pagputok ng vapor lipa na nagpaparoon ay
parito sa lalawigan. sa pagka't sino man ay walang nangasiwa upang
maalaman kung sinosino ang mga kaawaawang namatay sa gayong
kapahamakan; at kung kanikanino ang mga hita at mga kamay na sumabog
sa pulo ng konvalekenkia at sa mga pampang ng ilog, lubos na hindi
nalalaman namin kung napasama o hindi sa nangamatay na iyon ang alin
man sa mga kakilala ng mga mambabasa sa amin. natutuwa na kami at
gayon din ang gobyerno at ang mga pamahayagan ng panahong iyon, sa
pagkakalam na ang iisaisang fraileng nakasakay sa vapor ay nakaligtas,
at wala na kaming hinihinging iba pa. ang pangulo sa amin ay ang buhay
ng banal na mga sakerdote, na papanatilihin nawa ng dios ang kanilang
paghahari sa filipinas sa ikagagaling ng aming mga kaluluwa.

tungkol kay maria klara ay wala ng naging balitang ano pa man, liban na
lamang sa anaki'y siya ay iniingatan ng libingan sa kanyang
sinapupunan. ipinagtanong naming makailan siya sa ilang taong may
malalaking kapangyarihan sa santo kumbento ng santa klara, ngunit
sino man ay walang nag-ibig magsabi sa amin ng isa man lamang salita,
kahit ang mga masalitang madasaling tumatanggap ng bantog na fritada
ng atay ng inahing manok, at ng salsa na lalo pang kabalitaang
tinatawag na salsa ng mga monja, na ginagawa ng matalinong
taga-paglutong babae ng mga virgen ng panginoong dios.

gayon man:

isang gabi ng septiembreng umaatungal ang bagyo at hinahampas ng
kanyang kalakilakihang mga pakpak ang mga bahay sa maynila;
dumaragundong ang mga kulog sa tuwing sandali, walang humpay halos ang
pagtatanglaw ng mga lintik at kidlat sa mga iniwawasak ng buhawi at
naglulubog sa mga namamayan sa kagiklagiklang takot. napapanood sa
liwanag ng kidlat o ng lintik na nagpapakilwagkilwag, na tulad sa
ahas, ang paglipad ng isang panig ng bubungan o ng isang bintana na
dala ng hangin, ang pagkagiba ng bahay na kakilakilabot ang
lagapakan: walang isang kokhe at walang isang taong lumalakad sa mga
daan. pagka nariringig sa malayo ang paos na ugong ng kulog na inuulit
ng makasangdaan ng alingawngaw, kung magkagayon ay nariringig ang
pagbubuntong-hininga ng hanging umiipoipo sa ulan, na siyang gumagawa
ng ulit-ulit na trik-trak sa mga nakasarang dahon ng bintanang
kapis.

dalawang guardia ang sumisilong sa isang bagong ginagawang bahay sa
malapit sa kumbento: isang sundalo't isang distingido.

 ano ang atang ginagawa rito? ang sabi ng sundalo; sino man ay
walang lumalakad sa daan  dapat tayong pumaroon sa isang bahay;
tumatahan ang babae ko sa daang arsobispo.

 malayolayo rin buhat dito hanggang doon at mababasa tayo, ang sagot
ng distingido.

 ano ba ang kabuluhan noon, huwag lamang patayin tayo ng lintik?

 bah! huwag kang mag-alaala; dapat magkaroon ang mga monja ng isang
pararayo upang sila ay maligtas.

 siya nga ba? anang sundalo, ngunit anong kabuluhan ng
pararayo'y ngitngit ng dilim ang gabi?

at tumingala upang makakita sa kadiliman: ng sandaling iyon ay kuminang
ang isang kidlat na inulit at pagdaka'y sinundan ng malakas at
kalagimlagim na kulog.

 naku! susmariosep! ang biglang sinabi ng sundalo, na nagkukrus at
tuloy hinihila ang kanyang kasama; umalis tayo rito!

 ano ang nangyayari sa iyo?

 tayo na, umalis tayo rito! ang inulit ng sundalo na nagtataguktukan
ang ngipin sa takot.

 ano ang nakita mo?

 isang fantasma! ang ibinulong na nangangatal ang boong katawan.

 isang fantasma?

 sa ibabaw ng bubungan  marahil siya ang monja na nagliligpit ng
mga baga sa boong gabi!

tumingala ang distingido at ibig niyang makita.

 jesus! ang biglang sinabi at siya naman ay nagkrus.

siya nga naman, sa makinang na ilaw ng kidlat ay kanyang nakita ang
isang anyong taong nakatindig, halos sa palupo ng bahay, nakataas sa
langit ang mukha't ang mga kamay, na para manding humihingi sa kanya
ng awa. mga lintik at kulog ang itinutugon ng langit!

nang makatapos ang ugong ng kulog ay naringig ang isang mapanglaw na
daing.

 hindi gawa ng hangin ang daing na iyan, iyan ay sa fantasma! ang
ibinulong ng sundalo, na siyang kanyang pinakatugon sa ginawang sa
kanya ay pagpindot ng kanyang kasama.

 ay! ay! ang naglulumampas na daing sa hangin at nangingibabaw sa
ingay ng ulan: hindi matakpan ng mga haginit ng hangin ang
matamis at kahabaghabag na tinig na iyong puspos ng kapighatian.

muling kuminang ang isang kidlat na nakasisilaw ang tindi.

 hindi, hindi fantasma! ang biglang sinabi ng distingido; muli
pang nakita ko siya; kasingganda ng virgen  umalis na tayo rito't
magbigay alam tayo!

hindi na hinintay ng sundalong ulitin pa ang pagyakag sa kanya't
nangagsialis ang dalawa.

sino kaya ang humihibik sa kalagitnaan ng gabi, na hindi inaalintana
ang malakas na hangin, ang ulan at bagyo? sino kaya ang matatakuting
virgeng esposa ni jesukristo, na nakikilaban sa nangagngangalit na
bagyo, tubig, lintik at kulog at hinirang pa naman ang kagulatgulat na
gabi at ang may kalayaang langit, upang itaghoy mula sa isang
mapanganib na kataasan ang kanyang mga daing sa dios? linisan kaya
ng dios ang kanyang templo at aayaw ng dinggin ang mga hibik sa
kanya? baka kaya hindi makalampas sa bubungan ng kumbento ang mga
mithi ng kaluluwa at ng makapailanglang hanggang sa trono ng lubhang
mahabagin?

humihip ng boong galit ang bagyo halos sa magdamag; hindi sumikat ang
isa man lamang bitin sa boong gabi; nagpatuloy ang walang pagkasiyahan
sa hirap na mga ay! na nakakahalo ng mga buntong hininga ng
hanging malakas, datapwa't nasunduan niyang bingi ang naturalesa't ang
mga tao; nagpuyat palibhasa ang dios ay hindi siya nariringig.

kinabukasan, ng mapaspas na sa langit ang maiitim na mga alapaap ay
muling sumikat ang araw sa gitna ng nadalisay na himpapawid, huminto
sa pintuan ng kumbento ng santa klara ang isang kokhe at doon ay nanaog
ang isang lalaki, na napakilalang siya ay kinakatawan ng may
kapangyarihan at hininging siya ay pakipag-usapin sa abadesa at sa lahat
ng mga monja.

ang sabi ay may humarap na isang monjang basang basa at punit-punit ang
suot na habito, tumatangis at isinumbong ang kakilakilabot na mga
kagagawan at hininging siya ay tangkilikin ng tao laban sa mga
katampalasanan ng pagbabanalbanalan. ang sabihan din naman ay totoong
kagandagandahan ang monjang iyon, na may mga matang ang kagandaha't
katamisan ay wala pang nakikitang makakawangis.

hindi siya inampon ng kinakatawan ng may kapangyarihan,
nakipagsalitaan ito sa abadesa at iniwan ang monjang iyon at hindi
pinakinggan ang kanyang mga samo at mga luha. napanood ng monjang
sinarhan ang pinto pagkalabas ng tao, na gaya marahil ng panonood, ng
hinatulang magdusa, ng pagsasara sa kanya ng pintuan ng langit,
sakasakalit dumating ang araw na magiging kasing bangis at mawawalan
ng damdamin ang langit na gaya ng mga tao. ulol daw ang monjang iyon
ang sabi ng abadesa.

hindi marahil nalalaman ng taong iyong sa maynila ay may isang hospikio
na pinag-aalagaan sa mga nasisira ang isip; o baka kaya naman
ipinalalagay niyang ang kumbento ng mga monja'y isang ampunan ng mga
ulol na babae, baga man hinahakang may katatagang kamangmangan ang
taong iyong upang makapagpasiya kung sira o hindi ang pag-iisip ng
isang tao.

sinasabi rin namang baligtad ang ipinasiya ng general j. ng kanyang
mabalitaan ang nangyaring iyon; tinangka niyang tangkilikin ang ulol na
babae kaya't hiningi niya ito.

ngunit ngayon ay walang humarap na sino mang dalagang kagandagandahang
walang umampon, at hindi itinulot ng abadesang dalawin at tingnan ang
kumbento, at sa ganito ay tumutol siya sa pangalan ng religion at ng
mga santong kautusan sa kumbento.

hindi na muling napagsalitaanan pa ang nangyaring iyon, at gayon din ang
tungkol sa kahabaghabag na si maria klara.


wakas ng pagsasaysay.




 2 ng enero ng 1883. paunawa ni dr. jose risal.